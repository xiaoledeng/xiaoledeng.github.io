<!DOCTYPE html>
<html lang="zh">



<aside data-pagefind-ignore>
<head>
<meta charset="utf-8">
<meta name="viewport" content="width=device-width, initial-scale=1">
<meta name="google-site-verification" content="wVu0YjRHHVQnFGYaFYxdYucVcQMkAa11hcJpD_EARdY">
<meta name="author" content="X.L. Deng">
<meta name="referrer" content="always">
<script src="https://cdnjs.cloudflare.com/ajax/libs/mathjax/2.7.2/MathJax.js?config=TeX-MML-AM_SVG"></script><title>《想东游五十韵》白居易 - Xiao-Le Deng (邓小乐)</title>
<link rel="stylesheet" type="text/css" href="/css/main.css">
<link rel="icon" href="/logo/logo.ico" type="image/x-icon">
</head>
</aside>


<body>


<aside data-pagefind-ignore>
<header>
<div>
    <h1><a href="https://xiaoledeng.github.io/" target="_self">Xiao-Le Deng (邓小乐)</a></h1>
    
    
  </div>
  <nav><a href="/">Home</a><a href="/research/">Research</a><a href="/publications/">Publications</a><a href="/tools/">Tools</a><a href="/dao/">Dao</a><a href="/life/">Life</a><a href="/tags/">Tags</a><a href="/search/">Search</a><a href="/about/">About</a>
  </nav>

</header>

</aside>



<main data-pagefind-body>
<main>
  <article>
    <div class="title">
  <h2 data-pagefind-meta="title">《想东游五十韵》白居易</h2>

</div>



<div class="meta">
  <div><span data-pagefind-meta="date">2025-11-07</span></div>
  <div>
    <span><a href="https://xiaoledeng.github.io/tags/poetry/">#Poetry</a></span>
      <span><a href="https://xiaoledeng.github.io/tags/chineseclassics/">#ChineseClassics</a></span>
      <span><a href="https://xiaoledeng.github.io/tags/iching/">#IChing</a></span>
      <span><a href="https://xiaoledeng.github.io/tags/dao/">#Dao</a></span>
      </div>
  </div>

<div class="content">
  <p>海内时无事，江南岁有秋。生民皆乐业，地主尽贤侯。</p>
<p>郊静销戎马，城高逼斗牛。平河七百里，沃壤二三州。</p>
<p>坐有湖山趣，行无风浪忧。食宁妨解缆，寝不废乘流。</p>
<p>泉石谙天竺，烟霞识虎丘。余芳认兰泽，遗咏思蘋洲。</p>
<p>菡萏红涂粉，菰蒲绿泼油。鳞差渔户舍，绮错稻田沟。</p>
<p>紫洞藏仙窟，玄泉贮怪湫。精神昂老鹤，姿彩媚潜虬。</p>
<p>静阅天工妙，闲窥物状幽。投竿出比目，掷果下猕猴。</p>
<p>味苦莲心小，浆甜蔗节稠。橘苞从自结，藕孔是谁锼。</p>
<p>逐日移潮信，随风变棹讴。递夫交烈火，候吏次鸣驺。</p>
<p>梵塔形疑踊，阊门势欲浮。客迎携酒榼，僧待置茶瓯。</p>
<p>小宴闲谈笑，初筵雅献酬。稍催朱蜡炬，徐动碧牙筹。</p>
<p>圆醆飞莲子，长裾曳石榴。柘枝随画鼓，调笑从香球。</p>
<p>幕飏云飘槛，帘褰月露钩。舞繁红袖凝，歌切翠眉愁。</p>
<p>弦管宁容歇，杯盘未许收。良辰宜酩酊，卒岁好优游。</p>
<p>鲙缕鲜仍细，莼丝滑且柔。饱餐为日计，稳睡是身谋。</p>
<p>名愧空虚得，官知止足休。自嫌犹屑屑，众笑大悠悠。</p>
<p>物表疏形役，人寰足悔尤。蛾须远灯烛，兔勿近罝罘。</p>
<p>幻世春来梦，浮生水上沤。百忧中莫入，一醉外何求。</p>
<p>未死痴王湛，无儿老邓攸。蜀琴安膝上，周易在床头。</p>
<p>去去无程客，行行不系舟。劳君频问讯，劝我少淹留。</p>
<p>云雨多分散，关山苦阻修。一吟江月别，七见日星周。</p>
<p>珠玉传新什，鹓鸾念故俦。悬旌心宛转，束楚意绸缪。</p>
<p>驿舫妆青雀，官槽秣紫骝。镜湖期远泛，禹穴约冥搜。</p>
<p>预扫题诗壁，先开望海楼。饮思亲履舄，宿忆并衾裯。</p>
<p>志气吾衰也，风情子在不。应须相见后，别作一家游。</p>
</div>




  </article>
</main>
</main>



<aside data-pagefind-ignore>
<footer>

<script src="https://sdk.jinrishici.com/v2/browser/jinrishici.js" charset="utf-8"></script>
<div id="poem_sentence" style="display: inline;"></div> —— <div id="poem_info" style="display: inline;"></div>
<script type="text/javascript">
  jinrishici.load(function(result) {
    var sentence = document.querySelector("#poem_sentence")
    var info = document.querySelector("#poem_info")
    sentence.innerHTML = result.data.content
    info.innerHTML = '【' + result.data.origin.dynasty + '】' + result.data.origin.author + '《' + result.data.origin.title + '》'
    });
</script>

  <div>
    <div>
      2012 – 2026 © <a href="https://xiaoledeng.github.io">Xiao-Le Deng</a> · Powered by <a href="https://github.com/xiaoledeng/simple-style">Simple Style</a></div>
  </div>
</footer>

      <script async src="https://www.googletagmanager.com/gtag/js?id=G-1KQQ878L22"></script>
      <script>
        var doNotTrack = false;
        if ( false ) {
          var dnt = (navigator.doNotTrack || window.doNotTrack || navigator.msDoNotTrack);
          var doNotTrack = (dnt == "1" || dnt == "yes");
        }
        if (!doNotTrack) {
          window.dataLayer = window.dataLayer || [];
          function gtag(){dataLayer.push(arguments);}
          gtag('js', new Date());
          gtag('config', 'G-1KQQ878L22');
        }
      </script><script>
window.onload = function() {
    var links = document.getElementsByTagName('a');
    for (var i in links) {
        if (links[i].nodeType != 1) continue;
        if (links[i].hostname != '' && links[i].hostname != window.location.hostname) {
            links[i].className += 'external';
        }
    }
}
</script>

</aside>


</body>


</html>