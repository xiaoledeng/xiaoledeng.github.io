<!DOCTYPE html>
<html lang="zh">



<aside data-pagefind-ignore>
<head>
<meta charset="utf-8">
<meta name="viewport" content="width=device-width, initial-scale=1">
<meta name="google-site-verification" content="wVu0YjRHHVQnFGYaFYxdYucVcQMkAa11hcJpD_EARdY">
<meta name="author" content="X.L. Deng">
<meta name="referrer" content="always">
<script src="https://cdnjs.cloudflare.com/ajax/libs/mathjax/2.7.2/MathJax.js?config=TeX-MML-AM_SVG"></script><title>《忆与刘伯温章三益叶景渊三君子同上江表五六》宋濂 - Xiao-Le Deng (邓小乐)</title>
<link rel="stylesheet" type="text/css" href="/css/main.css">
<link rel="icon" href="/logo/logo.ico" type="image/x-icon">
</head>
</aside>


<body>


<aside data-pagefind-ignore>
<header>
<div>
    <h1><a href="https://xiaoledeng.github.io/" target="_self">Xiao-Le Deng (邓小乐)</a></h1>
    
    
  </div>
  <nav><a href="/">Home</a><a href="/research/">Research</a><a href="/publications/">Publications</a><a href="/tools/">Tools</a><a href="/dao/">Dao</a><a href="/life/">Life</a><a href="/tags/">Tags</a><a href="/search/">Search</a><a href="/about/">About</a>
  </nav>

</header>

</aside>



<main data-pagefind-body>
<main>
  <article>
    <div class="title">
  <h2 data-pagefind-meta="title">《忆与刘伯温章三益叶景渊三君子同上江表五六》宋濂</h2>

</div>



<div class="meta">
  <div><span data-pagefind-meta="date">2025-11-23</span></div>
  <div>
    <span><a href="https://xiaoledeng.github.io/tags/poetry/">#Poetry</a></span>
      <span><a href="https://xiaoledeng.github.io/tags/chineseclassics/">#ChineseClassics</a></span>
      <span><a href="https://xiaoledeng.github.io/tags/iching/">#IChing</a></span>
      </div>
  </div>

<div class="content">
  <p>我歌何太苦，触事增百忧。忆离溪上舍，久客城东楼。</p>
<p>钩经语衮衮，舞剑光油油。五穷作奇祟，六凿为深仇。</p>
<p>昏眸眩翳镜，秋骨束算筹。取憎鬼亦唾，出谒人谁谋。</p>
<p>有美济时彦，来自处士州。金茎擎白液，玉瓒含黄流。</p>
<p>长山同蹑楼，严濑仍维舟。雨花掠篷走，风蒲向人愁。</p>
<p>冒险前至歙，计程几经邮。盘涡结唇穴，欹石排蛇矛。</p>
<p>暗陵走魑魅，灌木啼鸺禋。川尽青逗晓，城新白凝秋。</p>
<p>贤躅访阙里，仙踪索浮丘。乌聊就神卜，绮席征童讴。</p>
<p>颍滨所谪宦，绩溪倚荒陬。丛祠尚赑屃，苔碣犹蛟蚪。</p>
<p>摩挲未及读，行迈焉能留。随山转荦确，满目只梧楸。</p>
<p>淳原当日盛，杰观连云稠。兵余有遗构，星分如碎裘。</p>
<p>徘徊望泾邑，迤逦驱晨裛。狭径横黑辗，荒茅飞白球。</p>
<p>聚落耿寒磷，原田巢秃鹙。百里一庐舍，平沙千髑髅。</p>
<p>穴塍支爨鼎，掬溪咽干糇。天才或吊白，诗衲还逢休。</p>
<p>感慨每东望，盘回且西游。层楼眺叠嶂，汇水寻宛句。</p>
<p>红线毯方软，木瓜酝新篘。风流忆江谢，文藻胜枚邹。</p>
<p>落日惨平楚，悲风吟古湫。三湖渺空阔，一棹成穷搜。</p>
<p>苍茫日月浴，震荡乾坤浮。水落近成浦，沙屯远为洲。</p>
<p>网师出文鳜，墨客嘲轻鸥。涂经华林岸，地接秦淮沟。</p>
<p>穷塔屹天秀，列廛布城周。河山互联络，龙虎相雄遒。</p>
<p>郁葱金焰发，潋滟虹光抽。烟霞压台殿，剑舄集公侯。</p>
<p>泮宫共一榻，江树闻鸣鸠。钟阜足游衍，龙湾更夷犹。</p>
<p>谈锋述王霸，政柄分嬴刘。淬文砺戈戟，博古陈罍卣。</p>
<p>合庖集鱼雁，响屐锵琅球。桂窗足每跣，花日首多囚。</p>
<p>赌棋或握筭，斗酒恒投钩。下关避沉酗，抵掌争嘲咻。</p>
<p>一旦分客袂，三年感灯篝。剖符洪都郡，瞻云苍岭头。</p>
<p>晨星遂落落，宵梦长悠悠。怀生悯契阔，悼死隔明幽。</p>
<p>恶怀不可抑，衰涕何能收。牛鼎伤折足，羽旌恨无斿。</p>
<p>此生几冠屦，两间寄蜉蝣。宣尼嗟逝水，漆园叹悬疣。</p>
<p>天德在所务，人役将焉酬。矧当肃秋气，正值酣商飕。</p>
<p>紫螫饱丹液，黄鞠苞金瓯。得酒且自喜，锢情欲谁仇。</p>
<p>床头有周易，归去推刚柔。</p>
</div>




  </article>
</main>
</main>



<aside data-pagefind-ignore>
<footer>

<script src="https://sdk.jinrishici.com/v2/browser/jinrishici.js" charset="utf-8"></script>
<div id="poem_sentence" style="display: inline;"></div> —— <div id="poem_info" style="display: inline;"></div>
<script type="text/javascript">
  jinrishici.load(function(result) {
    var sentence = document.querySelector("#poem_sentence")
    var info = document.querySelector("#poem_info")
    sentence.innerHTML = result.data.content
    info.innerHTML = '【' + result.data.origin.dynasty + '】' + result.data.origin.author + '《' + result.data.origin.title + '》'
    });
</script>

  <div>
    <div>
      2012 – 2026 © <a href="https://xiaoledeng.github.io">Xiao-Le Deng</a> · Powered by <a href="https://github.com/xiaoledeng/simple-style">Simple Style</a></div>
  </div>
</footer>

      <script async src="https://www.googletagmanager.com/gtag/js?id=G-1KQQ878L22"></script>
      <script>
        var doNotTrack = false;
        if ( false ) {
          var dnt = (navigator.doNotTrack || window.doNotTrack || navigator.msDoNotTrack);
          var doNotTrack = (dnt == "1" || dnt == "yes");
        }
        if (!doNotTrack) {
          window.dataLayer = window.dataLayer || [];
          function gtag(){dataLayer.push(arguments);}
          gtag('js', new Date());
          gtag('config', 'G-1KQQ878L22');
        }
      </script><script>
window.onload = function() {
    var links = document.getElementsByTagName('a');
    for (var i in links) {
        if (links[i].nodeType != 1) continue;
        if (links[i].hostname != '' && links[i].hostname != window.location.hostname) {
            links[i].className += 'external';
        }
    }
}
</script>

</aside>


</body>


</html>