<!DOCTYPE html>
<html lang="zh">



<aside data-pagefind-ignore>
<head>
<meta charset="utf-8">
<meta name="viewport" content="width=device-width, initial-scale=1">
<meta name="google-site-verification" content="wVu0YjRHHVQnFGYaFYxdYucVcQMkAa11hcJpD_EARdY">
<meta name="author" content="X.L. Deng">
<meta name="referrer" content="always">
<script src="https://cdnjs.cloudflare.com/ajax/libs/mathjax/2.7.2/MathJax.js?config=TeX-MML-AM_SVG"></script><title>《处世悬镜》傅昭 - Xiao-Le Deng (邓小乐)</title>
<link rel="stylesheet" type="text/css" href="/css/main.css">
<link rel="icon" href="/logo/logo.ico" type="image/x-icon">
</head>
</aside>


<body>


<aside data-pagefind-ignore>
<header>
<div>
    <h1><a href="https://xiaoledeng.github.io/" target="_self">Xiao-Le Deng (邓小乐)</a></h1>
    
    
  </div>
  <nav><a href="/">Home</a><a href="/research/">Research</a><a href="/publications/">Publications</a><a href="/tools/">Tools</a><a href="/dao/">Dao</a><a href="/life/">Life</a><a href="/tags/">Tags</a><a href="/search/">Search</a><a href="/about/">About</a>
  </nav>

</header>

</aside>



<main data-pagefind-body>
<main>
  <article>
    <div class="title">
  <h2 data-pagefind-meta="title">《处世悬镜》傅昭</h2>

</div>



<div class="meta">
  <div><span data-pagefind-meta="date">2025-12-31</span></div>
  <div>
    <span><a href="https://xiaoledeng.github.io/tags/book/">#Book</a></span>
      <span><a href="https://xiaoledeng.github.io/tags/chineseclassics/">#ChineseClassics</a></span>
      <span><a href="https://xiaoledeng.github.io/tags/dao/">#Dao</a></span>
      <span><a href="https://xiaoledeng.github.io/tags/education/">#Education</a></span>
      </div>
  </div>

<div class="content">
  <h1 id="识之卷一">识之卷一</h1>
<p>天地载道，道存则万物生，道失则万物灭。</p>
<p>天道之数，至则反，盛则衰。炎炎之火，灭期近矣。</p>
<p>自知者智，自胜者勇，自暴者贱，自强者成。</p>
<p>不矜细行，终毁大德。</p>
<p>夫用人之道，疑则生怨，信则共举。</p>
<p>有胆无识，匹夫之勇；有识无胆，述而无功；有的有识，大业可成。</p>
<p>柔舌存而坚齿亡，何也？以柔胜刚。</p>
<p>见一落叶，而知秋临；睹洼中之冰，而晓天寒。</p>
<p>用人者，取人之长，辟人之短；教人者，成人之长，去人之短也。</p>
<p>岁寒乃见松柏本色，事险方显朋友伪贤。</p>
<p>天地赋命，生必有死；草木春秋，亦枯亦荣。</p>
<p>智莫难于知人，痛莫苦于去私。</p>
<p>君子之生于世也，为其所可为，不为其所不可为。</p>
<p>胆劲心方，虽弱亦强。</p>
<p>以势友者，势倾则断；以利友者，利穷则散。</p>
<p>谄谀逢迎之辈，君子鄙之。何以货利而少舛？上之需也。</p>
<p>纲举目张，执本末从。</p>
<p>天下皆知取之为取，而莫知与之为取。</p>
<h1 id="行之卷二">行之卷二</h1>
<p>欲成事必先自信，欲胜人必先胜己。</p>
<p>君子受言以明智，骄横孤行祸必自生。</p>
<p>孟子曰：「虽有智能，不如乘势；虽有镃基，不如待时。」时者，机遇也。</p>
<p>子曰：「君子和而不同，小人同而不和。」故君子得道，小人求利。</p>
<p>孟子曰：「富贵不能淫，贫贱不能移，威武不能屈，此之谓大丈夫。」</p>
<p>非知之实难；惟行之，艰也。</p>
<p>令行生威，威而有信，信则服众。</p>
<p>蓄不久则着不盛，积不深则发不茂。</p>
<p>学贵有恒，勤能补拙。</p>
<p>宁忍胯下之辱，不失丈夫之志。</p>
<p>当断不断，必有祸乱；当断则断，不留祸患。</p>
<p>精于理者，其言易而名，粗于事者，其言浮而狂。故，言浮者亲行之，其形可见矣。</p>
<p>五岳之外，尚有山尊；至上之人，亦有圣人。</p>
<h1 id="止之卷三">止之卷三</h1>
<p>大怒不怒，大喜不喜，可以养心；靡俗不交，恶党不入，可以立身；小利不争，小忿不发，可以和众。</p>
<p>见色而忘义，处富贵而失伦，谓之逆道。逆道者，患之将至。</p>
<p>恩不可过，过施则不继，不继则怨生；情不可密，密交则难久，中断则疏薄之嫌。</p>
<p>不贪权，敞户无险；不贪杯，心静身安。</p>
<p>直木先伐，全壁受疑；知止能退，平静其心。</p>
<p>养心莫善于寡欲，养廉莫善于止贪。</p>
<p>高飞之鸟，死于美食；深潭之鱼，亡于芳饵。</p>
<p>外贵而骄，败之端也；处富而奢，衰之始也。去骄戒奢，惟恭惟俭。</p>
<p>钱字拆开，乃两戈争金，世人应晓其险也。</p>
<p>廉于小者易，廉于大者难；廉于始者易，廉于终者难。</p>
<p>全则必缺，极则必反，盈则必亏。</p>
<p>改过宜勇，迁善宜速。迷途知返，得到未远。</p>
<h1 id="藏之卷四">藏之卷四</h1>
<p>有大而能谦者豫；有才而恃显者辱。</p>
<p>山以高移，谷以卑安，恭则物服，骄则必挫。</p>
<p>蝼蚁之穴，能毁千里之堤；三寸之舌，可害身家性命。</p>
<p>德行昭著而守以恭者荣，功高不骄而严以正者安。</p>
<p>聪明过露者德薄，才华太盛者福浅。</p>
<p>自高者处危，自大者势孤，自满者必溢。</p>
<p>人情警于抑而放于顺，肆于誉而敕于毁。君子宁抑而济，毋顺而溺；宁毁而周，毋誉而缺。</p>
<p>觉人之诈，不形于言；受人之侮，不动于色。此中有无穷意味。</p>
<p>良贾深藏若虚，君子盛德不显。</p>
<p>持盈履满，君子兢兢；位不宜显，过显则危。</p>
<p>柔之戒，弱也；刚之戒，强也。</p>
<h1 id="忍之卷五">忍之卷五</h1>
<p>和者无仇，恕者无怨，忍者无辱，仁者无敌。</p>
<p>忍一言风平浪静，退一步海阔天空。</p>
<p>必有忍，其乃有济；有容，德乃大。</p>
<p>千尺之松，不蔽其根者，独立无辅也；百里之林，鸟兽群聚者，众木威济也。故，贤者聚众而成事，恕众而收心。</p>
<p>宁让人，勿使人让我；宁容人，勿使人容我；宁亏己，勿使我亏人。此君子之为也。</p>
<p>与人当宽，自处当严。</p>
<p>不制怒，无以纳谏；不从善，无以改过。</p>
<p>不期而遇，时也；无利而助，诚也。助而无怨，是为君子之德。</p>
<p>容人者容，治人者治。</p>
<p>狭路行人，让一步为高；酒至酣处，留三分最妙。</p>
<h1 id="信之卷六">信之卷六</h1>
<p>宽则得众，恭者宜人，信则信人，敏者功成。</p>
<p>厚德可载物，拙诚可信人。</p>
<p>忠信谨慎，此德义之基也；虚无诡谲，此乱道之根也。</p>
<p>践行其言而人不信者有矣，未有不践言而人信之者。</p>
<p>巧伪似虹霓，易聚易散；拙诚似厚土，地久天长。</p>
<p>自谋不诚，则欺心而弃己；与人不诚，则丧德而增怨。</p>
<p>修学不以诚，则学浅；务事不以诚，则事败。</p>
<p>友者，温不增华，寒不改叶，富不忘旧，历夷险而益固。</p>
<p>坚石碎身，共性不易，君子素诚，其色不改。</p>
<p>夫信天地之诚，四时生焉，春华秋实；夫信人之诚，同尔趋之，霸业兴焉。</p>
<p>君子不失信于人，不失色于人。</p>
<p>君子行法，公而忘私；小人行贪，囊私弃公。</p>
<h1 id="曲之卷七">曲之卷七</h1>
<p>水曲流长，路曲通天，人曲顺达。</p>
<p>豪夺不如智取，己争不如借力。</p>
<p>山势崇峻，则草木不茂；水势湍急，则鱼鳖不生。观山水可以观人矣。</p>
<p>属己者和众，宽人者得人。</p>
<p>自重者生威，自畏者免祸。</p>
<p>用心而志大，智圆而行方，才显而练达，成事之基。</p>
<p>渊深鱼聚，林茂鸟栖。</p>
<p>处大事贵乎明尔能断，处难事贵乎通而能变。</p>
<p>择路宜直，助人直曲；谋事直秘，处人宜宽。</p>
<p>圣人不能为时，而能以事适时，事适于时者其功大。</p>
<p>山，水绕之；林，鸟栖之，曲径可通幽也。</p>
<p>处君子宜淡，处小人当隙，处贼徒当方圆并用。</p>
<h1 id="厚之卷八">厚之卷八</h1>
<p>兵不厌诈，击敌无情。</p>
<p>在上者，患下之骄；在下者，患上之疑，故，下骄，上必削之；上疑，下必惧之。</p>
<p>人心叵测，私欲惑尔，去私则仁生。</p>
<p>縻情羁足，疑事无功。</p>
<p>毒来毒往，毒可见矣。</p>
<p>蜂虿之毒，可伤肌肤；人心之黑，可弥日月。</p>
<p>无欲则生仁，欲盛则怀毒。</p>
<p>君子怀德养人，小人趋利害人。怀德者德彰，趋利奢利显。</p>
<p>行事审己，旨在利弊。</p>
<p>有奇思方有奇行，有奇举必有奇事。成大事者，鲜有循规蹈矩之行。</p>
<h1 id="舍之卷九">舍之卷九</h1>
<p>伐欲以炼情，绝俗以达志。</p>
<p>大勇无惧，命之不惜，何足惧哉?</p>
<p>穷思变，思变则通；贵处尊，处尊则怠。</p>
<p>逐利而行多怨，割爱适众身安。</p>
<p>将欲扬之，必先抑之；将欲取之，必先予之。</p>
<p>君子不为轩冕失节，不为穷约趋俗。</p>
<p>贤而多财，则损其志；愚而多财，则益其过。</p>
<p>富贵生淫逸，沉溺致愚疾。</p>
<p>溺财伤身，散财聚人。</p>
<p>退以求进，舍以求得。</p>
</div>




  </article>
</main>
</main>



<aside data-pagefind-ignore>
<footer>

<script src="https://sdk.jinrishici.com/v2/browser/jinrishici.js" charset="utf-8"></script>
<div id="poem_sentence" style="display: inline;"></div> —— <div id="poem_info" style="display: inline;"></div>
<script type="text/javascript">
  jinrishici.load(function(result) {
    var sentence = document.querySelector("#poem_sentence")
    var info = document.querySelector("#poem_info")
    sentence.innerHTML = result.data.content
    info.innerHTML = '【' + result.data.origin.dynasty + '】' + result.data.origin.author + '《' + result.data.origin.title + '》'
    });
</script>

  <div>
    <div>
      2012 – 2026 © <a href="https://xiaoledeng.github.io">Xiao-Le Deng</a> · Powered by <a href="https://github.com/xiaoledeng/simple-style">Simple Style</a></div>
  </div>
</footer>

      <script async src="https://www.googletagmanager.com/gtag/js?id=G-1KQQ878L22"></script>
      <script>
        var doNotTrack = false;
        if ( false ) {
          var dnt = (navigator.doNotTrack || window.doNotTrack || navigator.msDoNotTrack);
          var doNotTrack = (dnt == "1" || dnt == "yes");
        }
        if (!doNotTrack) {
          window.dataLayer = window.dataLayer || [];
          function gtag(){dataLayer.push(arguments);}
          gtag('js', new Date());
          gtag('config', 'G-1KQQ878L22');
        }
      </script><script>
window.onload = function() {
    var links = document.getElementsByTagName('a');
    for (var i in links) {
        if (links[i].nodeType != 1) continue;
        if (links[i].hostname != '' && links[i].hostname != window.location.hostname) {
            links[i].className += 'external';
        }
    }
}
</script>

</aside>


</body>


</html>