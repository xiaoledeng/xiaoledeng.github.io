<!DOCTYPE html>
<html lang="zh">



<aside data-pagefind-ignore>
<head>
<meta charset="utf-8">
<meta name="viewport" content="width=device-width, initial-scale=1">
<meta name="google-site-verification" content="wVu0YjRHHVQnFGYaFYxdYucVcQMkAa11hcJpD_EARdY">
<meta name="author" content="X.L. Deng">
<meta name="referrer" content="always">
<script src="https://cdnjs.cloudflare.com/ajax/libs/mathjax/2.7.2/MathJax.js?config=TeX-MML-AM_SVG"></script><title>《中元谒陵遇雨二十首》李东阳 - Xiao-Le Deng (邓小乐)</title>
<link rel="stylesheet" type="text/css" href="/css/main.css">
<link rel="icon" href="/logo/logo.ico" type="image/x-icon">
</head>
</aside>


<body>


<aside data-pagefind-ignore>
<header>
<div>
    <h1><a href="https://xiaoledeng.github.io/" target="_self">Xiao-Le Deng (邓小乐)</a></h1>
    
    
  </div>
  <nav><a href="/">Home</a><a href="/research/">Research</a><a href="/publications/">Publications</a><a href="/tools/">Tools</a><a href="/dao/">Dao</a><a href="/life/">Life</a><a href="/tags/">Tags</a><a href="/search/">Search</a><a href="/about/">About</a>
  </nav>

</header>

</aside>



<main data-pagefind-body>
<main>
  <article>
    <div class="title">
  <h2 data-pagefind-meta="title">《中元谒陵遇雨二十首》李东阳</h2>

</div>



<div class="meta">
  <div><span data-pagefind-meta="date">2025-12-05</span></div>
  <div>
    <span><a href="https://xiaoledeng.github.io/tags/poetry/">#Poetry</a></span>
      <span><a href="https://xiaoledeng.github.io/tags/chineseclassics/">#ChineseClassics</a></span>
      <span><a href="https://xiaoledeng.github.io/tags/iching/">#IChing</a></span>
      </div>
  </div>

<div class="content">
  <h1 id="其一">其一</h1>
<p>月暗城鸦晓，风凉苑树秋。
陌尘红不动，山雨翠初浮。</p>
<p>桑柘村村路，凫鹥处处洲。
时方重王事，吾亦爱山游。</p>
<h1 id="其二">其二</h1>
<p>胜国遗踪远，荒城旧筑存。
堞云随鸟尽，壕雨带沙浑。</p>
<p>塞马空南牧，霄车竟北奔。
中原今一统，佳气绕乾坤。</p>
<h1 id="其三">其三</h1>
<p>别苑连城去，膏腴百万畴。
剩栽宛苜蓿，空老汉骅骝。</p>
<p>地惜桑麻少，天教雨露优。
兵资与农事，廊庙重为谋。</p>
<h1 id="其四">其四</h1>
<p>此地经年赤，川原熯欲烧。
夏畦初过两，秋麦仅宜荞。</p>
<p>岁歉租仍在，民贫业半凋。
纷纷汉使者，谁与驻征轺。</p>
<h1 id="其五">其五</h1>
<p>水浅车堪涉，桥危马畏过。
断碑空岁月，欹石半坡陁。</p>
<p>旱溢如相代，阴阳恐未和。
旧时漂没地，河瓠有遗歌。</p>
<h1 id="其六">其六</h1>
<p>关塞连天险，河山毓地灵。
势分蛇鸟阵，威踞虎龙形。</p>
<p>六月车仍出，三城筑未停。
北门多锁钥，边徼坐来庭。</p>
<h1 id="其七">其七</h1>
<p>谏议新祠在，词林旧馆开。
清风随客至，飞雨隔峰来。</p>
<p>吊古怀唐策，登高羡楚才。
同游不共宿，吟望转悠哉。</p>
<h1 id="其八">其八</h1>
<p>山云元易雨，半日几阴晴。
乍远忽疑近，自昏还彻明。</p>
<p>漏移茅宇湿，凉觉布衾轻。
预想登山路，崎岖未可行。</p>
<h1 id="其九">其九</h1>
<p>莫道山城远，出城方入山。
过冈泥滑滑，历涧水潺潺。</p>
<p>旅客起常早，仆夫行苦艰。
神宫在天上，高处若为攀。</p>
<h1 id="其十">其十</h1>
<p>紫盖郁葱葱，园陵御气中。
鼎湖龙作雨，金粟鸟呼风。</p>
<p>四圣神游迥，三时祀典同。
小臣生也晚，无地泣遗弓。</p>
<h1 id="其十一">其十一</h1>
<p>候谒长陵夜，伭宫閟不开。
雨鸣松淅沥，山拥殿崔嵬。</p>
<p>藉草衣全涴，临厓意欲颓。
灵旂恐沾湿，瞻送屡徘徊。</p>
<h1 id="其十二">其十二</h1>
<p>野步凭虚迥，冈行出险迟。
水深曾渡处，云暗欲归时。</p>
<p>吏仆真怜汝，行藏合问谁。
我生疏散甚，聊此共驱驰。</p>
<h1 id="其十三">其十三</h1>
<p>雨灯明更灭，人语夜沉沉。
欲往愁无路，山高溪水深。</p>
<p>命微才一线，戒重岂千金。
实下思亲泪，兼怀望阙心。</p>
<h1 id="其十四">其十四</h1>
<p>四顾惟一水，此身能几何。
野行多积潦，川涉更惊波。</p>
<p>直恐山根断，真疑地轴颇。
小臣奔走职，筋力任消磨。</p>
<h1 id="其十五">其十五</h1>
<p>遇泽恐陷左，作车谁指南。
马从渊处跃，途向险中探。</p>
<p>前定谅非偶，先几徒自惭。
旧堂如梦里，何意共清谈。</p>
<h1 id="其十六">其十六</h1>
<p>水急人争渡，舟轻不受装。
车徒南北限，篙楫往来忙。</p>
<p>尺地悲鱼葬，高云羡鸟翔。
独惭樗朽质，难作济川梁。</p>
<h1 id="其十七">其十七</h1>
<p>兀兀中流坐，茫茫何处津。
岸无牵䌫力，波有缒舟人。</p>
<p>自保中孚信，终为既济身。
回洲若相迓，此事不无神。</p>
<h1 id="其十八">其十八</h1>
<p>老马无鞍策，萧然一吏随。
仓皇投逆旅，惆怅立多时。</p>
<p>稍喜朋游集，都忘道路疲。
前村灯火夜，再宿本无期。</p>
<h1 id="其十九">其十九</h1>
<p>小雨断还续，羁人睡复醒。
野风秋瑟瑟，川雾晓冥冥。</p>
<p>驿路初回马，民家半启扃。
遥怜后渡者，犹隔两三汀。</p>
<h1 id="其二十">其二十</h1>
<p>久雨人皆病，新晴鸟欲飞。
老亲惊出户，稚子走牵衣。</p>
<p>痛定方知痛，归时始是归。
向来夷险地，一笑已忘机。</p>
</div>




  </article>
</main>
</main>



<aside data-pagefind-ignore>
<footer>

<script src="https://sdk.jinrishici.com/v2/browser/jinrishici.js" charset="utf-8"></script>
<div id="poem_sentence" style="display: inline;"></div> —— <div id="poem_info" style="display: inline;"></div>
<script type="text/javascript">
  jinrishici.load(function(result) {
    var sentence = document.querySelector("#poem_sentence")
    var info = document.querySelector("#poem_info")
    sentence.innerHTML = result.data.content
    info.innerHTML = '【' + result.data.origin.dynasty + '】' + result.data.origin.author + '《' + result.data.origin.title + '》'
    });
</script>

  <div>
    <div>
      2012 – 2026 © <a href="https://xiaoledeng.github.io">Xiao-Le Deng</a> · Powered by <a href="https://github.com/xiaoledeng/simple-style">Simple Style</a></div>
  </div>
</footer>

      <script async src="https://www.googletagmanager.com/gtag/js?id=G-1KQQ878L22"></script>
      <script>
        var doNotTrack = false;
        if ( false ) {
          var dnt = (navigator.doNotTrack || window.doNotTrack || navigator.msDoNotTrack);
          var doNotTrack = (dnt == "1" || dnt == "yes");
        }
        if (!doNotTrack) {
          window.dataLayer = window.dataLayer || [];
          function gtag(){dataLayer.push(arguments);}
          gtag('js', new Date());
          gtag('config', 'G-1KQQ878L22');
        }
      </script><script>
window.onload = function() {
    var links = document.getElementsByTagName('a');
    for (var i in links) {
        if (links[i].nodeType != 1) continue;
        if (links[i].hostname != '' && links[i].hostname != window.location.hostname) {
            links[i].className += 'external';
        }
    }
}
</script>

</aside>


</body>


</html>