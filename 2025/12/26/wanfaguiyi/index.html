<!DOCTYPE html>
<html lang="zh">



<aside data-pagefind-ignore>
<head>
<meta charset="utf-8">
<meta name="viewport" content="width=device-width, initial-scale=1">
<meta name="google-site-verification" content="wVu0YjRHHVQnFGYaFYxdYucVcQMkAa11hcJpD_EARdY">
<meta name="author" content="X.L. Deng">
<meta name="referrer" content="always">
<script src="https://cdnjs.cloudflare.com/ajax/libs/mathjax/2.7.2/MathJax.js?config=TeX-MML-AM_SVG"></script><title>《万法归一歌》白玉蟾 - Xiao-Le Deng (邓小乐)</title>
<link rel="stylesheet" type="text/css" href="/css/main.css">
<link rel="icon" href="/logo/logo.ico" type="image/x-icon">
</head>
</aside>


<body>


<aside data-pagefind-ignore>
<header>
<div>
    <h1><a href="https://xiaoledeng.github.io/" target="_self">Xiao-Le Deng (邓小乐)</a></h1>
    
    
  </div>
  <nav><a href="/">Home</a><a href="/research/">Research</a><a href="/publications/">Publications</a><a href="/tools/">Tools</a><a href="/dao/">Dao</a><a href="/life/">Life</a><a href="/tags/">Tags</a><a href="/search/">Search</a><a href="/about/">About</a>
  </nav>

</header>

</aside>



<main data-pagefind-body>
<main>
  <article>
    <div class="title">
  <h2 data-pagefind-meta="title">《万法归一歌》白玉蟾</h2>

</div>



<div class="meta">
  <div><span data-pagefind-meta="date">2025-12-26</span></div>
  <div>
    <span><a href="https://xiaoledeng.github.io/tags/poetry/">#Poetry</a></span>
      <span><a href="https://xiaoledeng.github.io/tags/chineseclassics/">#ChineseClassics</a></span>
      <span><a href="https://xiaoledeng.github.io/tags/dao/">#Dao</a></span>
      <span><a href="https://xiaoledeng.github.io/tags/x/">#X</a></span>
      <span><a href="https://xiaoledeng.github.io/tags/iching/">#IChing</a></span>
      </div>
  </div>

<div class="content">
  <p>金丹大蘂妙无穷，一点丹头内外红。真汞真铅才入手，片时伏虎活擒龙。</p>
<p>黄公聘入丁公舍，巽位吹嘘九转功。十月胎圆坎离外，紫云飞出玉炉空。</p>
<p>短褐包巾满廛市，寻草烧茅烹药櫃。自己三黄及四神，谁知安灶烹炉意。</p>
<p>纸襖麻衣要隐山，餐松饮水守饥寒。日魂月魄空呼吸，到底方知入道难。</p>
<p>黑山山下鬼窟里，背曲头垂口流水。梦中梦见梦中人，几时待得硫黄死。</p>
<p>薄福痴人不断淫，尾闾闭了採他阴。元精摇撼无墙壁，错认黄泥唤作金。</p>
<p>容成三峰学御女，採精吸血兼服乳。大道本来无阴阳，劳形著相徒自苦。</p>
<p>叩齿吞精咽气声，辘轳空动髑髅形。妄将口鼻为玄牝，谩说金精肘后盈。</p>
<p>鼻头闭息空画饼，几人日中逃得影。客风邪气肚中鸣，安得长灵砂在鼎。</p>
<p>参禅见性契真如，莫道无心便靠虚。悟了不行乾智慧，千崖万壑涉程途。</p>
<p>多少老儒学周易，岂知太极归无极。忘形便欲任天真，只恐春归草无力。</p>
<p>明教专门事灭魔，七时功德便如何。不知清净光明意，面色痿黄空自磨。</p>
<p>胡氏阳山一果祖，九返庄严皆妄语。手执金环连三车，阿谁飞上金天去。</p>
<p>更有持斋四果徒，九曲江头下铁符。乳香烧尽难成佛，精血元阳搬运枯。</p>
<p>三千六百旁门术，开顶缩龟习定息。存想丹田炼五芽，吐故纳新虚贵力。</p>
<p>礼塔焚香诵藏经，更能拜斗与瞻星。吞符饮水专持咒，恁地如何得道成。</p>
<p>注想按摩八段锦，嘻呵六字拘兴寝。若要还精补脑时，除非一盏醍醐饮。</p>
<p>双眼遥思运顶门，戏言日月照崑崙。那堪又见圆光现，便指天尊与世尊。</p>
<p>眼本无光人妄想，耳本无声那得响。上有大渊下泓池，妄指中黄忍肚饥。</p>
<p>空按周天行封数，几能识得真龙虎。若识真龙真虎人，了得向上一条路。</p>
<p>暗把箪瓢服小便，吐吞涎唾作珠圆。鼻头流出两条涕，便敢呼为玉箸仙。</p>
<p>说尽存三守一底，九年炼丹思暗里。忘却家珍向外寻，百年做个阴灵鬼。</p>
<p>天门枸杞与黄精，豆杏姜椒白茯苓。未委地仙成也未，皮焦肉腐可怜生。</p>
<p>斋醮关宣歌梵曲，分环破券受科录。不识天心两字真，口会三光符水熟。</p>
<p>袖中雷印嚇山精，手把杨枝学隐形。此心本是通神藏，一念差时万状生。</p>
<p>此身身外皆隐物，此心心外皆妖术。身里真心心里身，不在中间内外出。</p>
<p>这些金液大还丹，自从元谷至泥丸。抽添七返无多事，草木无心天地闲。</p>
<p>真根真蒂结真酥，真鼎真坛真蘂炉。阳日起头阴日积，分明阳火与阴符。</p>
<p>半亩丹田种金粟，一朵灵芝香馥郁。铁牛哮吼入绵厨，木马奔驰跳金屋。</p>
<p>乾坤二八结丹砂，满鼎溶溶白雪花。提住龟蛇归两手，山中玉兔化金鸦。</p>
<p>还丹有诀知音少，汞龙铅虎凭火候。三千刻内结婴儿，调和温养终无漏。</p>
<p>遍体浑如一片琼，寒蟾光照玉壶冰。顶门夜半雷声吼，匝地清风神鬼惊。</p>
<p>天上人间真妙诀，谁敢天机私漏泄。须是英雄大丈夫，了然胸中无一物。</p>
<p>一阳才动大丹成，片饷工夫造化灵。只恐南宫录姓名，醉骑白鹤朝上清。</p>
</div>




  </article>
</main>
</main>



<aside data-pagefind-ignore>
<footer>

<script src="https://sdk.jinrishici.com/v2/browser/jinrishici.js" charset="utf-8"></script>
<div id="poem_sentence" style="display: inline;"></div> —— <div id="poem_info" style="display: inline;"></div>
<script type="text/javascript">
  jinrishici.load(function(result) {
    var sentence = document.querySelector("#poem_sentence")
    var info = document.querySelector("#poem_info")
    sentence.innerHTML = result.data.content
    info.innerHTML = '【' + result.data.origin.dynasty + '】' + result.data.origin.author + '《' + result.data.origin.title + '》'
    });
</script>

  <div>
    <div>
      2012 – 2026 © <a href="https://xiaoledeng.github.io">Xiao-Le Deng</a> · Powered by <a href="https://github.com/xiaoledeng/simple-style">Simple Style</a></div>
  </div>
</footer>

      <script async src="https://www.googletagmanager.com/gtag/js?id=G-1KQQ878L22"></script>
      <script>
        var doNotTrack = false;
        if ( false ) {
          var dnt = (navigator.doNotTrack || window.doNotTrack || navigator.msDoNotTrack);
          var doNotTrack = (dnt == "1" || dnt == "yes");
        }
        if (!doNotTrack) {
          window.dataLayer = window.dataLayer || [];
          function gtag(){dataLayer.push(arguments);}
          gtag('js', new Date());
          gtag('config', 'G-1KQQ878L22');
        }
      </script><script>
window.onload = function() {
    var links = document.getElementsByTagName('a');
    for (var i in links) {
        if (links[i].nodeType != 1) continue;
        if (links[i].hostname != '' && links[i].hostname != window.location.hostname) {
            links[i].className += 'external';
        }
    }
}
</script>

</aside>


</body>


</html>