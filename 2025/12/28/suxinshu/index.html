<!DOCTYPE html>
<html lang="zh">



<aside data-pagefind-ignore>
<head>
<meta charset="utf-8">
<meta name="viewport" content="width=device-width, initial-scale=1">
<meta name="google-site-verification" content="wVu0YjRHHVQnFGYaFYxdYucVcQMkAa11hcJpD_EARdY">
<meta name="author" content="X.L. Deng">
<meta name="referrer" content="always">
<script src="https://cdnjs.cloudflare.com/ajax/libs/mathjax/2.7.2/MathJax.js?config=TeX-MML-AM_SVG"></script><title>《度心术》李义府 - Xiao-Le Deng (邓小乐)</title>
<link rel="stylesheet" type="text/css" href="/css/main.css">
<link rel="icon" href="/logo/logo.ico" type="image/x-icon">
</head>
</aside>


<body>


<aside data-pagefind-ignore>
<header>
<div>
    <h1><a href="https://xiaoledeng.github.io/" target="_self">Xiao-Le Deng (邓小乐)</a></h1>
    
    
  </div>
  <nav><a href="/">Home</a><a href="/research/">Research</a><a href="/publications/">Publications</a><a href="/tools/">Tools</a><a href="/dao/">Dao</a><a href="/life/">Life</a><a href="/tags/">Tags</a><a href="/search/">Search</a><a href="/about/">About</a>
  </nav>

</header>

</aside>



<main data-pagefind-body>
<main>
  <article>
    <div class="title">
  <h2 data-pagefind-meta="title">《度心术》李义府</h2>

</div>



<div class="meta">
  <div><span data-pagefind-meta="date">2025-12-28</span></div>
  <div>
    <span><a href="https://xiaoledeng.github.io/tags/book/">#Book</a></span>
      <span><a href="https://xiaoledeng.github.io/tags/chineseclassics/">#ChineseClassics</a></span>
      <span><a href="https://xiaoledeng.github.io/tags/dao/">#Dao</a></span>
      <span><a href="https://xiaoledeng.github.io/tags/education/">#Education</a></span>
      </div>
  </div>

<div class="content">
  <h1 id="度心第一">度心第一</h1>
<p>吏者，能也，治之非易焉。
仁者，鲜也，御之弗厚焉。</p>
<p>志大不朝，欲寡眷野。
才高不羁，德薄善诈。
民之所畏，吏无惧矣。</p>
<p>狡吏恃智，其勇必缺，迫之可也。
悍吏少谋，其行多疏，挟之可也。
廉吏固傲，其心系名，誉之可也。</p>
<p>治吏治心，明主不弃背己之人也。
知人知欲，智者善使败德之人焉。</p>
<h1 id="御心第二">御心第二</h1>
<p>民所求者，生也；君所畏者，乱也。
无生则乱，仁厚则安。</p>
<p>民心所向，善用者王也。
人忌吏贪，示廉者智也。</p>
<p>众怨不积，惩恶勿纵。
不礼于士，国之害也，治国固厚士焉。</p>
<p>士子娇纵，非民之福，有国者患之。
士不怨上，民心堪定矣。</p>
<p>严刑峻法，秦之亡也，三代盛典，德之化也。
权重勿恃，名高勿寄，树威以信也。</p>
<h1 id="擒心第三">擒心第三</h1>
<p>德不悦上，上赏其才也。
才不服下，下敬其恕也。</p>
<p>才高不堪贱用，贱则失之。
能傲莫付权贵，贵则毁己。</p>
<p>才大无忠者，用之祸烈也。
人不乏其能，贤者不拒小智。
智或存其失，明者或弃大谋。</p>
<p>不患无才，患无用焉。
技显莫敌禄厚，堕志也。
情坚无及义重，败心矣。</p>
<h1 id="欺心第四">欺心第四</h1>
<p>愚人难教，欺而有功也。
智者亦俗，敬而增益也。</p>
<p>自知者明，人莫说之。
身危者骇，人勿责之。
无信者疑，人休蔽之。</p>
<p>诡不惑圣，其心静焉。
正不屈敌，其意谲焉。
诚不悦人，其神媚焉。</p>
<p>自欺少忧，醒而愁剧也。
人欺不怒，忿而再失矣。</p>
<h1 id="纵心第五">纵心第五</h1>
<p>国盛势衰，纵其强损焉。
人贵势弱，骄其志折焉。</p>
<p>功高者抑其权，不抑其位。
名显者重其德，不重其名。
败寇者纵之远，不纵之近。</p>
<p>君子勿拘，其心无拘也。
小人纵欲，其心唯欲也。</p>
<p>利己纵之，利人束之，莫以情易耳。</p>
<p>心可纵，言勿滥也。
行可偏，名固正也。</p>
<h1 id="构心第六">构心第六</h1>
<p>富贵乃争，人相构也。
生死乃命，心相忌也。</p>
<p>构人以短，莫毁其长。
伤人于窘，勿击其强。</p>
<p>敌之不觉，吾必隐真矣。
贬之非贬，君子之谋也。
誉之非誉，小人之术也。
主臣相疑，其后谤成焉。</p>
<p>人害者众，弃利者免患也。
无妒者稀，容人者释忿哉。</p>
<h1 id="逆心第七">逆心第七</h1>
<p>利厚生逆，善者亦为也。
势大起异，慎者亦趋焉。</p>
<p>主暴而臣诤，逆之为忠。
主昏而臣媚，顺之为逆。</p>
<p>忠奸莫以言辩，善恶无以智分。
谋逆先谋信也，信成则逆就。
制逆先制心也，心服则逆止。</p>
<p>主明奸匿，上莫怠焉。
成不足喜，尊者人得也。
败不足虞，庸者人恕耳。</p>
<h1 id="夺心第八">夺心第八</h1>
<p>众心异，王者一。
慑其魄，神鬼服。</p>
<p>君子难不丧志，释其难改之。
小人贵则气盛，举其污泄之。</p>
<p>穷堪固守，凶危不待也。
察伪言真，恶不敢为。
神褫之伤，愈明愈痛。
苛法无功，情柔堪毕焉。</p>
<p>治人者必人治也，治非善哉。
屈人者亦人屈也，屈弗耻矣。</p>
<h1 id="警心第九">警心第九</h1>
<p>知世而后存焉。
识人而后幸焉。</p>
<p>天警人者，示以灾也。
神警人者，示以祸也。
人警人者，示以怨也。</p>
<p>畏惩勿诫，语不足矣。
有悔莫罚，责于心乎。</p>
<p>势强自威，人弱自惭耳。
变不可测，小戒大安也。
意可曲之，言虚实利也。</p>
<h1 id="诛心第十">诛心第十</h1>
<p>诛人者死，诛心者生。
征国易，征心难焉。</p>
<p>不知其恩，无以讨之。
不知其情，无以降之。
其欲弗逞，其人殆矣。</p>
<p>敌强不可言强，避其强也。
敌弱不可言弱，攻其弱也。</p>
<p>不吝虚位，人自拘也。
行伪于谶，谋大有名焉。
指忠为奸，害人无忌哉。</p>
</div>




  </article>
</main>
</main>



<aside data-pagefind-ignore>
<footer>

<script src="https://sdk.jinrishici.com/v2/browser/jinrishici.js" charset="utf-8"></script>
<div id="poem_sentence" style="display: inline;"></div> —— <div id="poem_info" style="display: inline;"></div>
<script type="text/javascript">
  jinrishici.load(function(result) {
    var sentence = document.querySelector("#poem_sentence")
    var info = document.querySelector("#poem_info")
    sentence.innerHTML = result.data.content
    info.innerHTML = '【' + result.data.origin.dynasty + '】' + result.data.origin.author + '《' + result.data.origin.title + '》'
    });
</script>

  <div>
    <div>
      2012 – 2026 © <a href="https://xiaoledeng.github.io">Xiao-Le Deng</a> · Powered by <a href="https://github.com/xiaoledeng/simple-style">Simple Style</a></div>
  </div>
</footer>

      <script async src="https://www.googletagmanager.com/gtag/js?id=G-1KQQ878L22"></script>
      <script>
        var doNotTrack = false;
        if ( false ) {
          var dnt = (navigator.doNotTrack || window.doNotTrack || navigator.msDoNotTrack);
          var doNotTrack = (dnt == "1" || dnt == "yes");
        }
        if (!doNotTrack) {
          window.dataLayer = window.dataLayer || [];
          function gtag(){dataLayer.push(arguments);}
          gtag('js', new Date());
          gtag('config', 'G-1KQQ878L22');
        }
      </script><script>
window.onload = function() {
    var links = document.getElementsByTagName('a');
    for (var i in links) {
        if (links[i].nodeType != 1) continue;
        if (links[i].hostname != '' && links[i].hostname != window.location.hostname) {
            links[i].className += 'external';
        }
    }
}
</script>

</aside>


</body>


</html>