<!DOCTYPE html>
<html lang="zh">



<aside data-pagefind-ignore>
<head>
<meta charset="utf-8">
<meta name="viewport" content="width=device-width, initial-scale=1">
<meta name="google-site-verification" content="wVu0YjRHHVQnFGYaFYxdYucVcQMkAa11hcJpD_EARdY">
<meta name="author" content="X.L. Deng">
<meta name="referrer" content="always">
<script src="https://cdnjs.cloudflare.com/ajax/libs/mathjax/2.7.2/MathJax.js?config=TeX-MML-AM_SVG"></script><title>《履霜坚冰至赋》王起 - Xiao-Le Deng (邓小乐)</title>
<link rel="stylesheet" type="text/css" href="/css/main.css">
<link rel="icon" href="/logo/logo.ico" type="image/x-icon">
</head>
</aside>


<body>


<aside data-pagefind-ignore>
<header>
<div>
    <h1><a href="https://xiaoledeng.github.io/" target="_self">Xiao-Le Deng (邓小乐)</a></h1>
    
    
  </div>
  <nav><a href="/">Home</a><a href="/research/">Research</a><a href="/publications/">Publications</a><a href="/tools/">Tools</a><a href="/dao/">Dao</a><a href="/life/">Life</a><a href="/tags/">Tags</a><a href="/search/">Search</a><a href="/about/">About</a>
  </nav>

</header>

</aside>



<main data-pagefind-body>
<main>
  <article>
    <div class="title">
  <h2 data-pagefind-meta="title">《履霜坚冰至赋》王起</h2>

</div>



<div class="meta">
  <div><span data-pagefind-meta="date">2025-12-12</span></div>
  <div>
    <span><a href="https://xiaoledeng.github.io/tags/poetry/">#Poetry</a></span>
      <span><a href="https://xiaoledeng.github.io/tags/chineseclassics/">#ChineseClassics</a></span>
      <span><a href="https://xiaoledeng.github.io/tags/iching/">#IChing</a></span>
      </div>
  </div>

<div class="content">
  <p>霜之履兮白商应，冰之坚兮元律分。其履也结之寒露，其坚也矗若长云。</p>
<p>当万物始挫之时，降于青女；及六尺凝寒之日，可荐明君。</p>
<p>信履微而知著，宜布象于前闻。乃若岁如何其，夜亦秋止。</p>
<p>棱棱稍结，兢兢未履。渐皑皑于葛屦之下，将皎皎于玉壶之里。</p>
<p>虽严凝作气，必纳于舆人；而怆凄动容，先感于君子。此谓履霜之始。</p>
<p>暨夫变化无朕，坚刚有期。律移缇幕之候，辰当黑帝之司。</p>
<p>由是璀璨无积，清明自持。则丰山古锺，不舂容而鸣矣；邺台旧井，可皎洁而藏之。此所谓坚冰之时也。</p>
<p>霜之飞兮至微，冰之洁兮自保。所以通变其德，所以驯致其道。</p>
<p>畜峨峨之色，且寒於长河，改羁羁之光，宁留于劲草。凝冷兮渐滋，积素兮斯瞰。</p>
<p>始落金波之上，有助其明；终藏阴室之中，不欺于暗。冰因乎厚地，霜本乎高天。</p>
<p>何质变而增励，何节穷而更妍。亦由洪因纤起，高以下先。</p>
<p>投一迹而千里路极，覆一篑而九仞功宣。则求已者知霜冰之言理有渐，周身者知霜冰之防于未然。</p>
<p>固宜研精屑屑，覃思乾乾。岂玩蒹葭苍苍之色，凿山谷冲冲之坚哉。</p>
<p>士有错综文房，琢磨儒术。以修辞为履霜也，不同于豺祭之辰；以干禄为坚冰也，不同于狐听之日。</p>
<p>愿察言而观行，傥循名而责实。况乃良牧煌煌，近天子光。引凝阴之义，为劝学之方。</p>
<p>则因卑致崇，匪一朝一夕；为大于细，在日就月将。然后知作者之微旨，嘉言孔彰。</p>
</div>




  </article>
</main>
</main>



<aside data-pagefind-ignore>
<footer>

<script src="https://sdk.jinrishici.com/v2/browser/jinrishici.js" charset="utf-8"></script>
<div id="poem_sentence" style="display: inline;"></div> —— <div id="poem_info" style="display: inline;"></div>
<script type="text/javascript">
  jinrishici.load(function(result) {
    var sentence = document.querySelector("#poem_sentence")
    var info = document.querySelector("#poem_info")
    sentence.innerHTML = result.data.content
    info.innerHTML = '【' + result.data.origin.dynasty + '】' + result.data.origin.author + '《' + result.data.origin.title + '》'
    });
</script>

  <div>
    <div>
      2012 – 2026 © <a href="https://xiaoledeng.github.io">Xiao-Le Deng</a> · Powered by <a href="https://github.com/xiaoledeng/simple-style">Simple Style</a></div>
  </div>
</footer>

      <script async src="https://www.googletagmanager.com/gtag/js?id=G-1KQQ878L22"></script>
      <script>
        var doNotTrack = false;
        if ( false ) {
          var dnt = (navigator.doNotTrack || window.doNotTrack || navigator.msDoNotTrack);
          var doNotTrack = (dnt == "1" || dnt == "yes");
        }
        if (!doNotTrack) {
          window.dataLayer = window.dataLayer || [];
          function gtag(){dataLayer.push(arguments);}
          gtag('js', new Date());
          gtag('config', 'G-1KQQ878L22');
        }
      </script><script>
window.onload = function() {
    var links = document.getElementsByTagName('a');
    for (var i in links) {
        if (links[i].nodeType != 1) continue;
        if (links[i].hostname != '' && links[i].hostname != window.location.hostname) {
            links[i].className += 'external';
        }
    }
}
</script>

</aside>


</body>


</html>