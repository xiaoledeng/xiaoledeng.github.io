<!DOCTYPE html>
<html lang="zh">



<aside data-pagefind-ignore>
<head>
<meta charset="utf-8">
<meta name="viewport" content="width=device-width, initial-scale=1">
<meta name="google-site-verification" content="wVu0YjRHHVQnFGYaFYxdYucVcQMkAa11hcJpD_EARdY">
<meta name="author" content="X.L. Deng">
<meta name="referrer" content="always">
<script src="https://cdnjs.cloudflare.com/ajax/libs/mathjax/2.7.2/MathJax.js?config=TeX-MML-AM_SVG"></script><title>《仕经》冯道 - Xiao-Le Deng (邓小乐)</title>
<link rel="stylesheet" type="text/css" href="/css/main.css">
<link rel="icon" href="/logo/logo.ico" type="image/x-icon">
</head>
</aside>


<body>


<aside data-pagefind-ignore>
<header>
<div>
    <h1><a href="https://xiaoledeng.github.io/" target="_self">Xiao-Le Deng (邓小乐)</a></h1>
    
    
  </div>
  <nav><a href="/">Home</a><a href="/research/">Research</a><a href="/publications/">Publications</a><a href="/tools/">Tools</a><a href="/dao/">Dao</a><a href="/life/">Life</a><a href="/tags/">Tags</a><a href="/search/">Search</a><a href="/about/">About</a>
  </nav>

</header>

</aside>



<main data-pagefind-body>
<main>
  <article>
    <div class="title">
  <h2 data-pagefind-meta="title">《仕经》冯道</h2>

</div>



<div class="meta">
  <div><span data-pagefind-meta="date">2025-12-30</span></div>
  <div>
    <span><a href="https://xiaoledeng.github.io/tags/book/">#Book</a></span>
      <span><a href="https://xiaoledeng.github.io/tags/chineseclassics/">#ChineseClassics</a></span>
      <span><a href="https://xiaoledeng.github.io/tags/dao/">#Dao</a></span>
      <span><a href="https://xiaoledeng.github.io/tags/education/">#Education</a></span>
      </div>
  </div>

<div class="content">
  <h1 id="修身第一">修身第一</h1>
<p>夫上古无官，当时是也，民衣褐而穴居，食则同食，寝则同寝，无以己之私。而三代以下，丰饶日渐，仓有余廪，厩有余畜，民始有私。乃举贤人，设百官，导之以礼仪，威之以刑法。</p>
<p>官者，管也。权者，衡也。所以设赏罚，明诉讼，断是非，辨好恶，检奸邪，消佚乱。管之，束之，导之，化之，衡之，以求其平。盖官不公而民不平，民不平则乱始生。故曰：平则不倾。此系于天下之治乱，社稷之安危，为宦者不可不察也。</p>
<p>官者，以修身为要，故立德为先，而立功次之。何也？盖修身以立德，此为体也。立功者，用也。有体，用自在其中矣。不修身立德而建不世之功者，未之闻也。故子曰：吾日休吾身，易君子终日乾乾，夕惕若厉。修身德方不殆，而功自立焉。</p>
<p>官之德，曰忠，曰谠，曰清，曰廉，曰慎，曰勤。忠而侍君，谠而求直，此为本也。忠谠之下，乃可以曰清、廉、慎、勤而求功。故曰，欲立功，必以德先。</p>
<p>然立己德，不若立天下之德，修己之身，不若修百姓之身。立己之德，仅一人而，立天下之德，众生降服，治矣。无德而求功，徒好名者，或难成其事，或为不世之奸雄。此不可不明之。</p>
<p>然立德者，果必立功乎？曰不然。为官求仕，修身之下，自有道术在焉。官者，诈术也，犹言兵者诡道也。夫人心自有忠奸，事理有曲直，周公公而见谤。</p>
<p>屈原自忠而被逐，比干剖心，箕子装疯。此皆有德而忠谠之士，苟无道术，难以求自身之全，矧求功之立乎？况事之成，功之立，不可不以曲求直，以反求正。呜呼，为政之也难也。余每历前朝之得失，未尝不扼腕太息。国之祸乱，民之危厄，皆政之咎也，未可归之于数。</p>
<h1 id="明察第二">明察第二</h1>
<p>明察者何？时也，势也。审时度势，事方可济。况事有真伪，人有忠奸，言有虚实，理有曲直，此不可不察也。察而辨之，然后断真伪，判忠奸，辨虚实，定曲直。察之则明，不察则昏；辨之则明，不辨则昏。</p>
<p>然大伪似真，大奸似忠，文饰之，深纳之，虚实难辨，曲直难定，故察宜明察，辨宜深辨。察而不明，辨之不深，则晨昏倒置，以伪为真，以奸为忠，以小人为君子，犹以稗草为幽兰，以鱼目为明珠，鱼龙混淆，黑白颠倒。以此用人，则事无成，以此断狱，则冤狱生。故名察之道，审时一也。时者，势也。得时则有势，有势则事成，失势则事败。善治者必先乘势。</p>
<p>然则有势同而事异，有事同而势异，因势有就事。阐时势而通变，治之道也。知人二也。夫事之成，功之立，在于得人。然人有优劣，犹马之有良驽。而自古以降，以奸充忠，以假乱真者多矣。文以巧饰，言以虚夸，犹浮云之蔽日；金玉其外，败絮其中，貌忠谠而心存其奸者，往往掩人耳目，混淆视听。故圣人曰：「不患人之不知己，患不知人也。不患外不知内，惟患内不知外；不患下不知上，惟患上不知下。」观其言而察其行，方可为知。</p>
<p>言者，一也；行者，一也。言与行符，犹貌与神合。诸葛曰：观其往来，察其进退，听其声响，詹其看视。徒其言美而形不善，此不足为凭。亦可以道察之：或间之以是非以观其志，或告知以祸患以察其忠，或示之以利以验其廉。传曰：人心不同，其犹面也。治道之要，在知上之明否，察下之贤否。上之明，事之，上之不明，去之；下之贤，用之，下之不贤，辞之。兼听三也。魏征谏太宗曰，兼听则明。兼听者，集众议正反于一身，择善者而从之，择不善者而去之，此所以明也。夫人非圣贤，孰能无过，取彼之长，补己之短，善莫大焉。</p>
<p>故善察者见微而知著，见小而识大。知善恶，然后可以任贤良；明时势，然后可以知进退。欲除其害，必烛其奸，人未动而我先知，后发而先制，以此为政，庶可无虞。</p>
<h1 id="远猷第三">远猷第三</h1>
<p>天下事，有可为者，有不可为者。为可为之事，智也。为不可为之事，义也。管仲相齐，遂成霸业；屈子忠谏，自沉汨罗。</p>
<p>固有不可以成败论优劣，然事之成，功之立，必待有为之人，而必有为之人。有为之人，必深谋之，远虑之，此所谓远猷。远猷者，思远而谋深之谓也。故三顾茅庐而鼎足立，雪夜访普而天下定。此皆明君识人，而臣下远猷故也。</p>
<p>诗曰，天下熙熙，皆为利来；天下攘攘，皆为利往。人性之趋利也，犹飞蛾之近火，惟智者不以小而失大，不以近而失远。故远猷，以见识为先，必顺天因时而依人。顺天，明势也；因时，趁势也；依人，顺势也。</p>
<p>见不远必谋不深，谋不深而事难成。为官者不可不明也。故远谋诸国，近谋诸身。谋定而后动，可克全功。</p>
<h1 id="雅量第四">雅量第四</h1>
<p>为政者必具雅量。子曰：「君子坦荡荡，小人常戚戚。」雅量之有无，以别君子与小人，贤与不肖者也，而为仕者犹重之。</p>
<p>雅量者，忍也，定也，静也。能忍则自安，能定则自重，能静则自动。张良拾履，韩信钻胯，此所以灭秦破楚。临危不乱，处变不惊，视富贵如草芥，此谢安所以全身却敌之策。进退自如，如闲云野鹤，以天下为为己任，布衣一介而建卿相之伟业，此李泌所以兴唐之术。</p>
<p>士务以识器为先，廓然有天下之志，而雅量自在。孔子厄于陈蔡而笙歌自若，稽康刑于朝市而顾影弹琴。今夫天下仕者或蝇营狗苟，伺上司之意而逢迎；或以翰墨丹青，充博雅于士林，此皆不足为道也。</p>
<h1 id="事上第五">事上第五</h1>
<p>事上者，务以忠，以慎，以恭，以勤。事上若使君父，焉有事君父者不以忠，以慎，以恭，以勤者乎？</p>
<p>君父之有过，未尝不可以谏之，讽之，喻之，必明之而后快。上不可欺，欺上若欺君父也。焉有巧言令色，以蔽君父之过为忠乎？</p>
<p>而夸饰己功，隐瞒上过，故不可以良善称之。至于曲意逢迎，以干禄位，期莫大焉，若非奸佞者何？以此事上，焉有不身败名裂，贻笑后世者乎？</p>
<p>周公受武王遗命，佐成王而求治，天下归心；诸葛承先主托孤，事后主而伐魏，鞠躬尽瘁。虽时不同，势有异，但忠心一也。此二人者，不欺君过，然终不逾人臣之礼。禀忠心而事上，树万世之楷模。</p>
<p>忠者，为事上者立心之本，然忠，务在心而不在名。忠谠之臣，死且不惧，况权臣之势炎乎？</p>
<p>秉天地之正气，建不世之功业。大智若愚，大辩若讷，大忠至纯，察上过而不忤，知上好而不趋，守身持正，终不殆。</p>
<p>故曰：事上以忠，任事以勤，不居功，不二过，明时势，知进退，虽不能建不世之功，亦可以贤称之。</p>
<h1 id="御下第六">御下第六</h1>
<p>御下者，当以宽仁为要，辅之以严。仁而不失其道，宽而不失其法，严而不失其辞。明是非，平赏罚。恩威宜相济，功过宜分明，以此御下，岂有不服之理？</p>
<p>恩以立德，威以服众，赏以兴功，伐以禁过。寡恩则士怨，少威则士骄；功而不赏则恚，过而不罚则惰。至小过不惩则积大过，小善不扬则失大善，害莫大焉。</p>
<p>御下亦有术焉。必待之以诚，道之以德，施之以恩，齐之以礼，策之以道，诱之以利，慑之以威。然此必因人而异，因时而乘势。</p>
<p>不迁怒，不受谄，持正守中。</p>
<p>体恤下情，身为士先。赦小过，举贤才。御下莫如等子弟，功则推以让人，过则引为己责，则属下莫不服心，争用命焉。太史公有言，桃李无言，下自成蹊，此言甚是，然言者昭，而践者希。</p>
<h1 id="用人第七">用人第七</h1>
<p>非常之功，必待非常之人。故文王访姜尚而周兴，昭王用乐毅而齐破。非常之人不常有，而非常之功亦不常有。然则行仁义，施教化，兴国安邦，辅政强民，非贤才者何？股尸子曰：「人臣者，以进贤为功；人主者，以用贤为功也。」</p>
<p>然贤才，非人人视之以贤，必待善识者察（之）。而众口铄金，贤与不肖，故难辨之也。</p>
<p>张子房谋安天下，然非高祖不能听也。韩信，陈平初事项王，项王不能用，而高祖用之，足以破楚兴汉。</p>
<p>范增谋虽不足以定社稷，亦可保无虞也，而项王终不能用。汉用陈平之计逐之，而楚军徒具匹夫之勇矣。</p>
<p>然善用人者，必善识人。不患天下无贤才，而患无知贤才之人。</p>
<p>知其短长，然后可以避其短而扬其长。夫尺有所短，寸有所长，大才则安天下，小才则利民生。</p>
<p>至鸡鸣狗盗之徒，本不足取，而孟尝用之，亦可以全身而退，卒脱险厄。</p>
<p>故善用人者，不必以亲疏贵贱，而唯才是用。亦不可以小瑕掩其瑜，以小过而失其贤。</p>
<p>故用人必先知其贤，知其贤然后尽其能。知其贤而不用，或用而不能尽其能，贤者与庸者何异。</p>
<h1 id="守身第八">守身第八</h1>
<p>诗曰：靡不有初，鲜克有终。故守身者，常也。</p>
<p>守身若处子，而以德操为重。世事多变，富贵无常。故为人宜谦，为政宜清，为事宜简。正以处心，廉以律己，忠以事君，宽以待下。不矜伐而天下莫与之争。慎思寡言，为而不恃，功成而不居，知常守身，尚也。</p>
<p>福祸无常，焉能自知？夫满则亏，盛则衰，物之常也。韩子受知于秦王，而谗于李斯；孙膑鉴赏于魏侯，而毁于庞涓。之二子者，均无过愆，而怀壁其罪。</p>
<p>才高而谤至，功成而毁随，惟智者能避之。故曰，功不可居，才不可恃。居功恃才者，危矣。故宜常怀惕惕之心，如临深渊，如履薄冰。诗曰，风起于青萍之末，而智者不捐细微。久乘富贵，祸积为崇，富贵而勿骄矜之气，尚之。</p>
<p>守其雌，藏其拙，不矜才，不使能。</p>
<p>武侯曰：「范蠡以去贵为高，虞卿以舍相为功。」进退有据，取舍有度。功高而不居，功成而身退，此全身之妙策。</p>
<h1 id="谋略第九">谋略第九</h1>
<p>谋不可无。上以谋国，次以谋功，下以谋身。文王访姜尚成王道，桓公用管仲而成霸业。故君不可无谋，君无谋则失国；臣不可无谋，臣无谋则失禄；人不可无谋，人无谋则失身。</p>
<p>故曰：兵不在多而在勇，将不在勇而在谋。霸王拔山举鼎，勇夺三军，终成垓下之败将。汉高用良、平之谋，而卒得天下。刘备有关、张、赵云，皆天下之良将，然惶惶然如丧家之犬，而遇诸葛亮，而三分定，以谋故也。</p>
<p>然谋无定法，计非一端，唯在乎一心而已。因势利导，随心所欲。</p>
<p>胜敌之策，务在知己知彼。我必知彼，而务使彼不我知。真示之以假，假示之以真，强示之以弱，弱示之以强。</p>
<p>敌强不可轻取。避其锋，攻其弱，以退为进，以守为攻。欲抑之，必先扬；欲取之，必先予，深谋而徐图。</p>
<p>上谋者攻心，上智者服人。故下一城不如得一邦，胜一敌不如多一友。</p>
<p>然谋亦有道矣。权不可弄，谋不可恃。立身正，自有浩气在胸，谋自在其中矣。故曰，智术百端，不如一心守正。</p>
<p>以假乱真，真自为假。鱼目混珠，瞒天过海。</p>
<p>以彼之术，窃为我术，以彼之功，窃为我功。移花接木，偷梁换柱。</p>
<p>君子感之以义，小人招之以利。人弃我取，人抑我扬。</p>
<p>挫锐解纷，和光同尘。持中守正，克敌之要。</p>
<h1 id="才辩第十">才辩第十</h1>
<p>才辩之术，尚矣。然能者渐稀。古人逞才恃辩，或以谋国，或以干禄，或以谏主，或以全身，或以联纵，或以明理，非肇于一端，而言殊途一，皆以服人为要。</p>
<p>故鬼谷子曰：「言之不从者，其辩之不明也。」辩之不明，而谋难以行之。况人有明智昏庸，韩非「说难」，良有以也。</p>
<p>而辩者亦有忠奸。忠者直陈主过，曰谏。奸者巧言悦上，曰谄。人非圣贤，孰能无过，或讽喻，或直陈，要之皆求实效，而务不可徒图直名。上过之不改，终为己祸。故巧言悦上，不若忠言以告；饰上之过，则为佞人。</p>
<p>古语云：君明臣直。然指陈上过，非说之难，而受之难也。故曰：为忠臣易，为贤臣难。忠臣者，殉其身以成其名；贤臣者，毕其功而全其身。一己之身固不为重，而置君父于何地，社稷于何地。</p>
<p>优孟、东方之徒，譬之喻之，而不直摘君之过，此为明智之举。</p>
<p>故辩宜理直而辞婉。语激气盛者，易怒人主，徒留忠谠之名，于事无补矣。强颜纳谏之主如唐太宗者亦不多见，而魏征适逢其盛，故能成其事。倘遇昏蒙之君，则危矣，故为忠臣哉。</p>
<p>由此观之，辩者固有高下之分，然辩亦有术矣，为官者不可不知。</p>
</div>




  </article>
</main>
</main>



<aside data-pagefind-ignore>
<footer>

<script src="https://sdk.jinrishici.com/v2/browser/jinrishici.js" charset="utf-8"></script>
<div id="poem_sentence" style="display: inline;"></div> —— <div id="poem_info" style="display: inline;"></div>
<script type="text/javascript">
  jinrishici.load(function(result) {
    var sentence = document.querySelector("#poem_sentence")
    var info = document.querySelector("#poem_info")
    sentence.innerHTML = result.data.content
    info.innerHTML = '【' + result.data.origin.dynasty + '】' + result.data.origin.author + '《' + result.data.origin.title + '》'
    });
</script>

  <div>
    <div>
      2012 – 2026 © <a href="https://xiaoledeng.github.io">Xiao-Le Deng</a> · Powered by <a href="https://github.com/xiaoledeng/simple-style">Simple Style</a></div>
  </div>
</footer>

      <script async src="https://www.googletagmanager.com/gtag/js?id=G-1KQQ878L22"></script>
      <script>
        var doNotTrack = false;
        if ( false ) {
          var dnt = (navigator.doNotTrack || window.doNotTrack || navigator.msDoNotTrack);
          var doNotTrack = (dnt == "1" || dnt == "yes");
        }
        if (!doNotTrack) {
          window.dataLayer = window.dataLayer || [];
          function gtag(){dataLayer.push(arguments);}
          gtag('js', new Date());
          gtag('config', 'G-1KQQ878L22');
        }
      </script><script>
window.onload = function() {
    var links = document.getElementsByTagName('a');
    for (var i in links) {
        if (links[i].nodeType != 1) continue;
        if (links[i].hostname != '' && links[i].hostname != window.location.hostname) {
            links[i].className += 'external';
        }
    }
}
</script>

</aside>


</body>


</html>