<!DOCTYPE html>
<html lang="zh">



<aside data-pagefind-ignore>
<head>
<meta charset="utf-8">
<meta name="viewport" content="width=device-width, initial-scale=1">
<meta name="google-site-verification" content="wVu0YjRHHVQnFGYaFYxdYucVcQMkAa11hcJpD_EARdY">
<meta name="author" content="X.L. Deng">
<meta name="referrer" content="always">
<script src="https://cdnjs.cloudflare.com/ajax/libs/mathjax/2.7.2/MathJax.js?config=TeX-MML-AM_SVG"></script><title>《拟寒山拾得二十首》王安石 - Xiao-Le Deng (邓小乐)</title>
<link rel="stylesheet" type="text/css" href="/css/main.css">
<link rel="icon" href="/logo/logo.ico" type="image/x-icon">
</head>
</aside>


<body>


<aside data-pagefind-ignore>
<header>
<div>
    <h1><a href="https://xiaoledeng.github.io/" target="_self">Xiao-Le Deng (邓小乐)</a></h1>
    
    
  </div>
  <nav><a href="/">Home</a><a href="/research/">Research</a><a href="/publications/">Publications</a><a href="/tools/">Tools</a><a href="/dao/">Dao</a><a href="/life/">Life</a><a href="/tags/">Tags</a><a href="/search/">Search</a><a href="/about/">About</a>
  </nav>

</header>

</aside>



<main data-pagefind-body>
<main>
  <article>
    <div class="title">
  <h2 data-pagefind-meta="title">《拟寒山拾得二十首》王安石</h2>

</div>



<div class="meta">
  <div><span data-pagefind-meta="date">2025-03-18</span></div>
  <div>
    <span><a href="https://xiaoledeng.github.io/tags/poetry/">#Poetry</a></span>
      <span><a href="https://xiaoledeng.github.io/tags/chineseclassics/">#ChineseClassics</a></span>
      <span><a href="https://xiaoledeng.github.io/tags/destiny/">#Destiny</a></span>
      <span><a href="https://xiaoledeng.github.io/tags/dao/">#Dao</a></span>
      </div>
  </div>

<div class="content">
  <h1 id="1">1</h1>
<p>牛若不穿鼻，岂肯推人磨。</p>
<p>马若不络头，随直而起卧。</p>
<p>干地终不涴，平地终不堕。</p>
<p>扰扰受轮回，祗缘疑这个。</p>
<h1 id="2">2</h1>
<p>我曾为牛马，见草豆欢喜。</p>
<p>又曾为女人，欢喜见男子。</p>
<p>我若真是我，祇合长如此，</p>
<p>若好恶不定，应知为物使。</p>
<p>堂堂大丈夫，莫认物为己。</p>
<h1 id="3">3</h1>
<p>凡夫当梦时，眼见种种色。</p>
<p>此非作故有，亦非求故获。</p>
<p>不知今是梦，道我能畜积。</p>
<p>贪求复守护，尝怕水火贼。</p>
<p>自觉方自悟，本空无所得。</p>
<p>死生如觉梦，此理甚明白。</p>
<h1 id="4">4</h1>
<p>风吹瓦堕屋，正打破我头。</p>
<p>瓦亦自破碎，岂但我血流！</p>
<p>我终不嗔渠，此瓦不自由。</p>
<p>众生造众恶，亦有一机抽。</p>
<p>渠不知此机，故自认愆尤。</p>
<p>此但可哀怜，勤令真正修。</p>
<p>岂可自迷闷，与渠作冤仇！</p>
<h1 id="5">5</h1>
<p>若言梦是空，觉后应无记。</p>
<p>若言梦非空，应有真实事。</p>
<p>燔烧阳自招，沈溺阴自致。</p>
<p>令汝尝惊魇，岂知安稳睡！</p>
<h1 id="6">6</h1>
<p>人人有这个，这个没量大。</p>
<p>坐也坐不定，走也跳不过。</p>
<p>锯也解不断，锤也打不破。</p>
<p>作马便搭鞍，作牛便推磨。</p>
<p>若问无眼人，这个是甚么？</p>
<p>便遭伊缠绕，鬼窟裹忍饿。</p>
<h1 id="7">7</h1>
<p>我读万卷书，识尽天下理。</p>
<p>智者渠自知，愚者谁信尔？</p>
<p>奇哉闲道人，跳出三句裹。</p>
<p>独悟自根本，不从他处起。</p>
<h1 id="8">8</h1>
<p>幸身无事时，种种妄思量。</p>
<p>张三袴口窄，李四帽檐长。</p>
<p>失脚落地狱，将身投镘汤。</p>
<p>谁知受熟恼，却不解思凉！</p>
<h1 id="9">9</h1>
<p>有一即有二，有三即有四。</p>
<p>一二三四五，有亦何妨事。</p>
<p>如火能烧手，要须方便智。</p>
<p>若未解传薪，何须学钻燧！</p>
<h1 id="10">10</h1>
<p>昨日见张三，嫌他不守己。</p>
<p>归来自悔责，分别亦非理。</p>
<p>今日见张三，分别心复起。</p>
<p>若除此恶习，佛法无多子。</p>
<h1 id="11">11</h1>
<p>傀儡祇一机，种种没根栽。</p>
<p>被我入棚中，昨日亲看来。</p>
<p>方知棚外人，扰扰一场呆。</p>
<p>终日受伊谩，更被索钱财。</p>
<h1 id="12">12</h1>
<p>李生坦荡荡，所见实奇哉。</p>
<p>问渠前世事，答我烧炭来。</p>
<p>炭成能然火，火过却成灰。</p>
<p>灰成即是土，随意立根栽。</p>
<h1 id="13">13</h1>
<p>众生若有我，我何能度脱？</p>
<p>众生若无我，已死应不活。</p>
<p>众生不了此，便听佛与夺。</p>
<p>我无我不二，四天王献钵。</p>
<h1 id="14">14</h1>
<p>莫嫌张三恶，莫爱李四好。</p>
<p>既往念即晚，未来思又早。</p>
<p>见之亦何有，歘然如电扫。</p>
<p>恶既是磨灭，好亦难长保。</p>
<p>若令好与恶，可积如财宝。</p>
<p>自始而至今，有几许烦恼？</p>
<h1 id="15">15</h1>
<p>失志难作福，得势易造罪。</p>
<p>苦即念快乐，乐即生贪爱。</p>
<p>无苦亦无乐，无明亦无昧。</p>
<p>不属三界中，亦非三界外。</p>
<h1 id="16">16</h1>
<p>打贼贼恐怖，看客客喜欢。</p>
<p>亦有客是贼，切莫受伊谩。</p>
<p>乐哉贫儿家，无事役心肝。</p>
<p>既无贼可打，岂有客须看！</p>
<h1 id="17">17</h1>
<p>有一种贫儿，不能自营生。</p>
<p>若不作客走，即须随贼行。</p>
<p>复有一种贫，常时腹彭亨。</p>
<p>若有亦不畜，若无亦不营。</p>
<h1 id="18">18</h1>
<p>汝无名高者，以见利贪叨。</p>
<p>汝无行实者，以取著名高。</p>
<p>行实尚非实，利名岂坚牢。</p>
<p>一朝投土窟，魂魄散迢迢。</p>
<h1 id="19">19</h1>
<p>勇有孟施舍，能无惧而已。</p>
<p>若入学佛法，勇亦当如此。</p>
<p>休来讲座下，莫入禅门裹。</p>
<p>但能一切舍，管取佛欢喜。</p>
<h1 id="20">20</h1>
<p>利瞠汝刀山，浊爱汝灰河。</p>
<p>汝痴分别心，即汝淡魔罗。</p>
<p>圆成但一性，一切法依他。</p>
<p>遍了一切法，不如且头陀。</p>
</div>




  </article>
</main>
</main>



<aside data-pagefind-ignore>
<footer>

<script src="https://sdk.jinrishici.com/v2/browser/jinrishici.js" charset="utf-8"></script>
<div id="poem_sentence" style="display: inline;"></div> —— <div id="poem_info" style="display: inline;"></div>
<script type="text/javascript">
  jinrishici.load(function(result) {
    var sentence = document.querySelector("#poem_sentence")
    var info = document.querySelector("#poem_info")
    sentence.innerHTML = result.data.content
    info.innerHTML = '【' + result.data.origin.dynasty + '】' + result.data.origin.author + '《' + result.data.origin.title + '》'
    });
</script>

  <div>
    <div>
      2012 – 2026 © <a href="https://xiaoledeng.github.io">Xiao-Le Deng</a> · Powered by <a href="https://github.com/xiaoledeng/simple-style">Simple Style</a></div>
  </div>
</footer>

      <script async src="https://www.googletagmanager.com/gtag/js?id=G-1KQQ878L22"></script>
      <script>
        var doNotTrack = false;
        if ( false ) {
          var dnt = (navigator.doNotTrack || window.doNotTrack || navigator.msDoNotTrack);
          var doNotTrack = (dnt == "1" || dnt == "yes");
        }
        if (!doNotTrack) {
          window.dataLayer = window.dataLayer || [];
          function gtag(){dataLayer.push(arguments);}
          gtag('js', new Date());
          gtag('config', 'G-1KQQ878L22');
        }
      </script><script>
window.onload = function() {
    var links = document.getElementsByTagName('a');
    for (var i in links) {
        if (links[i].nodeType != 1) continue;
        if (links[i].hostname != '' && links[i].hostname != window.location.hostname) {
            links[i].className += 'external';
        }
    }
}
</script>

</aside>


</body>


</html>