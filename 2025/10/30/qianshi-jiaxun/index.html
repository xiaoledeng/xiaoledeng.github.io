<!DOCTYPE html>
<html lang="zh">



<aside data-pagefind-ignore>
<head>
<meta charset="utf-8">
<meta name="viewport" content="width=device-width, initial-scale=1">
<meta name="google-site-verification" content="wVu0YjRHHVQnFGYaFYxdYucVcQMkAa11hcJpD_EARdY">
<meta name="author" content="X.L. Deng">
<meta name="referrer" content="always">
<script src="https://cdnjs.cloudflare.com/ajax/libs/mathjax/2.7.2/MathJax.js?config=TeX-MML-AM_SVG"></script><title>《钱氏家训》钱文选 - Xiao-Le Deng (邓小乐)</title>
<link rel="stylesheet" type="text/css" href="/css/main.css">
<link rel="icon" href="/logo/logo.ico" type="image/x-icon">
</head>
</aside>


<body>


<aside data-pagefind-ignore>
<header>
<div>
    <h1><a href="https://xiaoledeng.github.io/" target="_self">Xiao-Le Deng (邓小乐)</a></h1>
    
    
  </div>
  <nav><a href="/">Home</a><a href="/research/">Research</a><a href="/publications/">Publications</a><a href="/tools/">Tools</a><a href="/dao/">Dao</a><a href="/life/">Life</a><a href="/tags/">Tags</a><a href="/search/">Search</a><a href="/about/">About</a>
  </nav>

</header>

</aside>



<main data-pagefind-body>
<main>
  <article>
    <div class="title">
  <h2 data-pagefind-meta="title">《钱氏家训》钱文选</h2>

</div>



<div class="meta">
  <div><span data-pagefind-meta="date">2025-10-30</span></div>
  <div>
    <span><a href="https://xiaoledeng.github.io/tags/book/">#Book</a></span>
      <span><a href="https://xiaoledeng.github.io/tags/chineseclassics/">#ChineseClassics</a></span>
      <span><a href="https://xiaoledeng.github.io/tags/dao/">#Dao</a></span>
      <span><a href="https://xiaoledeng.github.io/tags/destiny/">#Destiny</a></span>
      <span><a href="https://xiaoledeng.github.io/tags/education/">#Education</a></span>
      </div>
  </div>

<div class="content">
  <h1 id="个人篇">个人篇</h1>
<p>心术不可得罪于天地，言行皆当无愧于圣贤。</p>
<p>曾子之三省勿忘，程子之四箴宜佩。持躬不可不谨严，临财不可不廉介。</p>
<p>处事不可不决断，存心不可不宽厚。尽前行者地步窄，向后看者眼界宽。</p>
<p>花繁柳密处拨得开，方见手段；风狂雨骤时立得定，才是脚跟。</p>
<p>能改过则天地不怒，能安分则鬼神无权。</p>
<p>读经传则根柢深，看史鉴则议论伟。能文章则称述多，蓄道德则福报厚。</p>
<h1 id="家庭篇">家庭篇</h1>
<p>欲造优美之家庭，须立良好之规则。内外六闾整洁，尊卑次序谨严。</p>
<p>父母伯叔孝敬欢愉，妯娌弟兄和睦友爱。</p>
<p>祖宗虽远，祭祀宜诚；子孙虽愚，诗书须读。</p>
<p>娶媳求淑女，勿计妆奁；嫁女择佳婿，勿慕富贵。</p>
<p>家富提携宗族，置义塾与公田；岁饥赈济亲朋，筹仁浆与义粟。</p>
<p>勤俭为本，自必丰亨；忠厚传家，乃能长久。</p>
<h1 id="社会篇">社会篇</h1>
<p>信交朋友，惠普乡邻。恤寡矜孤，敬老怀幼。救灾周急，排难解纷。</p>
<p>修桥路以利从行，造河船以济众渡。兴启蒙之义塾，设积谷之社仓。</p>
<p>私见尽要铲除，公益概行提倡。不见利而起谋，不见才而生嫉。</p>
<p>小人固当远，断不可显为仇敌；君子固当亲，亦不可曲为附和。</p>
<h1 id="国家篇">国家篇</h1>
<p>执法如山，守身如玉。爱民如子，去蠹如仇。严以驭役，宽以恤民。</p>
<p>官肯著意一分，民受十分之惠。上能吃苦一点，民沾万点之恩。</p>
<p>利在一身勿谋也，利在天下者必谋之。利在一时固谋也，利在万世者更谋之。</p>
<p>大智兴邦，不过集众思；大愚误国，只为好自用。</p>
<p>聪明睿智，守之以愚；功被天下，守之以让。</p>
<p>勇力振世，守之以怯；富有四海，守之以谦。</p>
<p>庙堂之上，以养正气为先；海宇之内，以养元气为本。</p>
<p>务本节用则国富，进贤使能则国强。兴学育才则国盛，交邻有道则国安。</p>
</div>




  </article>
</main>
</main>



<aside data-pagefind-ignore>
<footer>

<script src="https://sdk.jinrishici.com/v2/browser/jinrishici.js" charset="utf-8"></script>
<div id="poem_sentence" style="display: inline;"></div> —— <div id="poem_info" style="display: inline;"></div>
<script type="text/javascript">
  jinrishici.load(function(result) {
    var sentence = document.querySelector("#poem_sentence")
    var info = document.querySelector("#poem_info")
    sentence.innerHTML = result.data.content
    info.innerHTML = '【' + result.data.origin.dynasty + '】' + result.data.origin.author + '《' + result.data.origin.title + '》'
    });
</script>

  <div>
    <div>
      2012 – 2026 © <a href="https://xiaoledeng.github.io">Xiao-Le Deng</a> · Powered by <a href="https://github.com/xiaoledeng/simple-style">Simple Style</a></div>
  </div>
</footer>

      <script async src="https://www.googletagmanager.com/gtag/js?id=G-1KQQ878L22"></script>
      <script>
        var doNotTrack = false;
        if ( false ) {
          var dnt = (navigator.doNotTrack || window.doNotTrack || navigator.msDoNotTrack);
          var doNotTrack = (dnt == "1" || dnt == "yes");
        }
        if (!doNotTrack) {
          window.dataLayer = window.dataLayer || [];
          function gtag(){dataLayer.push(arguments);}
          gtag('js', new Date());
          gtag('config', 'G-1KQQ878L22');
        }
      </script><script>
window.onload = function() {
    var links = document.getElementsByTagName('a');
    for (var i in links) {
        if (links[i].nodeType != 1) continue;
        if (links[i].hostname != '' && links[i].hostname != window.location.hostname) {
            links[i].className += 'external';
        }
    }
}
</script>

</aside>


</body>


</html>