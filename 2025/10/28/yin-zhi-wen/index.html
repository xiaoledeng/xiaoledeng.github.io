<!DOCTYPE html>
<html lang="zh">



<aside data-pagefind-ignore>
<head>
<meta charset="utf-8">
<meta name="viewport" content="width=device-width, initial-scale=1">
<meta name="google-site-verification" content="wVu0YjRHHVQnFGYaFYxdYucVcQMkAa11hcJpD_EARdY">
<meta name="author" content="X.L. Deng">
<meta name="referrer" content="always">
<script src="https://cdnjs.cloudflare.com/ajax/libs/mathjax/2.7.2/MathJax.js?config=TeX-MML-AM_SVG"></script><title>《阴骘文》 - Xiao-Le Deng (邓小乐)</title>
<link rel="stylesheet" type="text/css" href="/css/main.css">
<link rel="icon" href="/logo/logo.ico" type="image/x-icon">
</head>
</aside>


<body>


<aside data-pagefind-ignore>
<header>
<div>
    <h1><a href="https://xiaoledeng.github.io/" target="_self">Xiao-Le Deng (邓小乐)</a></h1>
    
    
  </div>
  <nav><a href="/">Home</a><a href="/research/">Research</a><a href="/publications/">Publications</a><a href="/tools/">Tools</a><a href="/dao/">Dao</a><a href="/life/">Life</a><a href="/tags/">Tags</a><a href="/search/">Search</a><a href="/about/">About</a>
  </nav>

</header>

</aside>



<main data-pagefind-body>
<main>
  <article>
    <div class="title">
  <h2 data-pagefind-meta="title">《阴骘文》</h2>

</div>



<div class="meta">
  <div><span data-pagefind-meta="date">2025-10-28</span></div>
  <div>
    <span><a href="https://xiaoledeng.github.io/tags/book/">#Book</a></span>
      <span><a href="https://xiaoledeng.github.io/tags/chineseclassics/">#ChineseClassics</a></span>
      <span><a href="https://xiaoledeng.github.io/tags/dao/">#Dao</a></span>
      <span><a href="https://xiaoledeng.github.io/tags/destiny/">#Destiny</a></span>
      <span><a href="https://xiaoledeng.github.io/tags/x/">#X</a></span>
      </div>
  </div>

<div class="content">
  <p>文昌帝君曰：</p>
<p>吾一十七世为士大夫身，未尝虐民酷吏。救人之难，济人之急，悯人之孤，容人之过，广行阴骘，上格苍穹。人能如我存心，天必锡汝以福！</p>
<p>于是训于人曰：</p>
<p>昔于公治狱，大兴驷马之门；窦氏济人，高折五枝之桂。</p>
<p>救蚁，中状元之选；埋蛇，享宰相之荣。</p>
<p>欲广福田，须凭心地。行时时之方便，作种种之阴功。</p>
<p>利物利人，修善修福。正直代天行化，慈祥为国救民。</p>
<p>存平等心，扩宽大量；忠主孝亲，敬兄信友；和睦夫妇，教训子孙。毋慢师长，毋侮圣言。</p>
<p>或奉真朝斗，或拜佛念经。报答四恩，广行三教。</p>
<p>谈道义而化奸顽，讲经史而晓愚昧。济急如济涸辙之鱼，救危如救密罗之雀。</p>
<p>矜孤恤寡，敬老怜贫，举善荐贤，饶人责己。</p>
<p>措衣食，周道路之饥寒；施棺椁，免尸骸之暴露。</p>
<p>造漏泽之仁园，兴启蒙之义塾。家富，提携亲戚；岁饥，赈济邻朋。</p>
<p>斗秤须要公平，不可轻出重入；奴仆待之宽恕，岂宜备责苛求。</p>
<p>印造经文，创修寺院。舍药材以拯疾苦，施茶水以解渴烦。</p>
<p>点夜灯以照人行，造河船以济人渡。或买物而放生，或持斋而戒杀。举步常看虫蚁，禁火莫烧山林。</p>
<p>勿登山而网禽鸟。勿临水而毒鱼虾。勿宰耕牛。勿弃字纸。</p>
<p>勿谋人之财产。勿妒人之技能。勿淫人之妻女。勿唆人之争讼。</p>
<p>勿坏人之名利。勿破人之婚姻。勿因私仇，使人兄弟不和；勿因小利，使人父子不睦。</p>
<p>勿倚权势而辱善良。勿恃富豪而欺穷困。</p>
<p>依本分而致谦恭，守规矩而遵法度。谐和宗族，解释冤怨。</p>
<p>善人则亲近之，助德行于身心；恶人则远避之，杜灾殃于眉睫。</p>
<p>常须隐恶扬善，不可口是心非。恒记有益之语，罔谈非礼之言。</p>
<p>翦碍道之荆榛，除当途之瓦石。修数百年崎岖之路，造千万人来往之桥。</p>
<p>垂训以格人非，捐赀以成人美。作事须循天理，出言要顺人心。</p>
<p>见先哲于羹墙，慎独知于衾影。诸恶莫作，众善奉行。</p>
<p>永无恶曜加临，常有吉神拥护。近报则在自己，远报则在儿孙。</p>
<p>百福骈臻，千祥云集，岂不从阴骘中得来者哉？</p>
</div>




  </article>
</main>
</main>



<aside data-pagefind-ignore>
<footer>

<script src="https://sdk.jinrishici.com/v2/browser/jinrishici.js" charset="utf-8"></script>
<div id="poem_sentence" style="display: inline;"></div> —— <div id="poem_info" style="display: inline;"></div>
<script type="text/javascript">
  jinrishici.load(function(result) {
    var sentence = document.querySelector("#poem_sentence")
    var info = document.querySelector("#poem_info")
    sentence.innerHTML = result.data.content
    info.innerHTML = '【' + result.data.origin.dynasty + '】' + result.data.origin.author + '《' + result.data.origin.title + '》'
    });
</script>

  <div>
    <div>
      2012 – 2026 © <a href="https://xiaoledeng.github.io">Xiao-Le Deng</a> · Powered by <a href="https://github.com/xiaoledeng/simple-style">Simple Style</a></div>
  </div>
</footer>

      <script async src="https://www.googletagmanager.com/gtag/js?id=G-1KQQ878L22"></script>
      <script>
        var doNotTrack = false;
        if ( false ) {
          var dnt = (navigator.doNotTrack || window.doNotTrack || navigator.msDoNotTrack);
          var doNotTrack = (dnt == "1" || dnt == "yes");
        }
        if (!doNotTrack) {
          window.dataLayer = window.dataLayer || [];
          function gtag(){dataLayer.push(arguments);}
          gtag('js', new Date());
          gtag('config', 'G-1KQQ878L22');
        }
      </script><script>
window.onload = function() {
    var links = document.getElementsByTagName('a');
    for (var i in links) {
        if (links[i].nodeType != 1) continue;
        if (links[i].hostname != '' && links[i].hostname != window.location.hostname) {
            links[i].className += 'external';
        }
    }
}
</script>

</aside>


</body>


</html>