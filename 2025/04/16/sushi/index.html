<!DOCTYPE html>
<html lang="zh">



<aside data-pagefind-ignore>
<head>
<meta charset="utf-8">
<meta name="viewport" content="width=device-width, initial-scale=1">
<meta name="google-site-verification" content="wVu0YjRHHVQnFGYaFYxdYucVcQMkAa11hcJpD_EARdY">
<meta name="author" content="X.L. Deng">
<meta name="referrer" content="always">
<script src="https://cdnjs.cloudflare.com/ajax/libs/mathjax/2.7.2/MathJax.js?config=TeX-MML-AM_SVG"></script><title>苏轼 - Xiao-Le Deng (邓小乐)</title>
<link rel="stylesheet" type="text/css" href="/css/main.css">
<link rel="icon" href="/logo/logo.ico" type="image/x-icon">
</head>
</aside>


<body>


<aside data-pagefind-ignore>
<header>
<div>
    <h1><a href="https://xiaoledeng.github.io/" target="_self">Xiao-Le Deng (邓小乐)</a></h1>
    
    
  </div>
  <nav><a href="/">Home</a><a href="/research/">Research</a><a href="/publications/">Publications</a><a href="/tools/">Tools</a><a href="/dao/">Dao</a><a href="/life/">Life</a><a href="/tags/">Tags</a><a href="/search/">Search</a><a href="/about/">About</a>
  </nav>

</header>

</aside>



<main data-pagefind-body>
<main>
  <article>
    <div class="title">
  <h2 data-pagefind-meta="title">苏轼</h2>

</div>



<div class="meta">
  <div><span data-pagefind-meta="date">2025-04-16</span></div>
  <div>
    <span><a href="https://xiaoledeng.github.io/tags/human/">#Human</a></span>
      <span><a href="https://xiaoledeng.github.io/tags/history/">#History</a></span>
      </div>
  </div>

<div class="content">
  <h1 id="1-简介">1. 简介</h1>
<p>苏轼（1037年1月8日—1101年8月24日），眉州眉山（今四川省眉山市）人，北宋时著名的文学家、政治家、艺术家。字子瞻，一字和仲，号东坡居士、铁冠道人。嘉佑二年进士，累官至端明殿学士兼翰林学士、礼部郎中、户部侍郎、兵部尚书。南宋理学方炽时，加赐谥号文忠，复追赠太师。有《东坡先生大全集》及《东坡乐府》词集传世，宋人王宗稷收其作品，编有《苏文忠公全集》。</p>
<h1 id="2-生平">2. 生平</h1>
<p>1036年，1岁，宋仁宗景祐三年丙子，生十二月十九日（西历1037年1月8日），生于四川眉山。父苏洵二十八岁，母程氏二十七岁，为眉山富豪程文应之女，程濬之妹，十八岁时嫁时年十九岁的苏洵。名“轼”意为车前的扶手，取其默默无闻却扶危救困，不可或缺之意。</p>
<p>1038年，3岁，宝元元年戊寅，兄苏景先卒。</p>
<p>1039年，4岁，宝元二年己卯，弟苏辙生于二月二十日。</p>
<p>1043年，8岁，庆历三年癸未，始入乡校，从道士张易简读书。</p>
<p>1045年，10岁，庆历五年乙酉，父苏洵东游京师，拟应次年的“茂才异等”科考试。苏轼从母程夫人读书，“奋厉有当世志”。</p>
<p>1047年，12岁，庆历七年丁亥，父苏洵因制科落第，南游庐山等地。五月苏轼祖父苏序卒，苏洵闻讯返家，自此居丧读书，并教养二子。</p>
<p>1052年，17岁，皇祐四年壬辰，幼姊苏八娘（1035年—1052年）十六岁嫁表兄程之才后，常受夫家人指责，染病抑郁而此年十八岁终。</p>
<p>1054年，19岁，至和元年甲午，娶妻年芳十六岁王弗（1039年—1065年），为青神人王方之女。</p>
<p>1055年，20岁，至和二年乙未，以诸生谒张方平于成都，张一见待以国士。</p>
<p>1056年，21岁，嘉祐元年丙申，张方平致书欧阳修推荐苏洵，苏轼、苏辙随父进京，兄弟俱获开封府解，拟应次年的进士试。欧阳修任翰林学士，荐苏洵于朝，洵文名大盛。</p>
<p>1057年，22岁，嘉祐二年丁酉，欧阳修知贡举，苏轼、苏辙同科进士登第，大获欧阳修、梅尧臣等赏识。四月，母程氏卒于家，父子三人回蜀治丧。</p>
<p>1059年，24岁，嘉祐四年己亥，母丧服除，十月与父、弟携眷，全家迁往京都，沿岷江、长江东下，岁末至江陵，将三人一路唱和诗歌编成《南行前集》，苏轼作序。此年，妻王弗生长子苏迈（1059年—1119年）。</p>
<p>1060年，25岁，嘉祐五年庚子，回朝，授河南府福昌县主簿。苏洵试秘书省校书郎。</p>
<p>1061年，26岁，嘉祐六年辛丑，与弟苏辙同举“贤良方正能直言极谏”科制策，苏轼入三等，除大理评事凤翔府签判，十二月赴任，苏辙送至郑州西门。苏洵授霸州文安县主簿，在京编撰礼书；苏辙制策入四等，除商州军事推官，知制诰王安石封还词头，辙遂辞官不赴，居家侍父。</p>
<p>1063年，28岁，嘉祐八年癸卯，三月仁宗皇帝崩，英宗即位。苏轼在凤翔任，转官大理寺丞。秋，考试永兴军。王安石丧母，苏洵不赴吊，作《辨奸论》刺之。</p>
<p>1065年，30岁，宋英宗治平二年乙巳，凤翔签判任满代还，转殿中丞判登闻鼓院。召试馆职，除直史馆。妻王弗（1039年—1065年）卒。</p>
<p>1066年，31岁，治平三年丙午，父苏洵卒于京师，苏轼、苏辙兄弟护丧返蜀。</p>
<p>1067年，32岁，治平四年丁未，在家乡眉山居父丧。宋英宗崩，神宗即位。</p>
<p>1068年，33岁，宋神宗熙宁元年戊申，除父丧，离蜀赴京。十月，娶继室王闰之（王弗之堂妹）（1048年—1093年）。</p>
<p>1069年，34岁，熙宁二年己酉，二月，王安石参知政事，设立“制置三司条例司”，主持变法。苏轼至京，除判官告院。苏辙除条例司检详文字。四月，诏议改贡举法。五月，苏轼上《议学校贡举状》，认为不当轻改，得神宗召对。御史中丞吕诲弹劾王安石，出知邓州。秋，苏轼为国子监考试官，策题讽刺王安石。神宗数次欲用苏轼，被王安石阻止。冬，苏轼权开封府推官，作《上神宗皇帝书》，全面驳斥“新法”。</p>
<p>1070年，35岁，熙宁三年庚戌，判大名府韩琦言青苗法害民，苏轼《再上皇帝书》，要求罢免王安石。神宗贬黜群官，扶持安石。苏辙在条例司议事不合，出为河南府判官。御史谢景温诬奏苏轼，查无实据。此年，妻王闰之生次子苏迨（1070年—1126年）。</p>
<p>1071年，36岁，熙宁四年辛亥，六月，得通判杭州差遣，离京赴任。途经陈州，时张方平守陈州，苏辙为州学教授。九月离陈州，苏辙送至颍州，同谒欧阳修。十一月至杭。</p>
<p>1072年，37岁，熙宁五年壬子，在杭州通判任。七月循行属县，八月监试进士。时卢秉提举两浙盐事，改革盐法，十二月，苏轼被命监视开运盐河，至湖州考察堤岸，又至秀州。此年，妻王闰之生三子苏过（1072年—1123年）。</p>
<p>1073年，38岁，熙宁六年癸丑，在杭州通判任。冬，往常、润、苏、秀等州赈济饥民。朝廷设立“经义局”，修《诗》《书》《周礼》三经义，命王安石提举。</p>
<p>1074年，39岁，熙宁七年甲寅，在杭州通判任。纳侍妾王朝云（1063年—1096年）。九月，差知密州。离杭赴任，十一月至密。</p>
<p>1075年，40岁，熙宁八年乙卯，在密州知州任。</p>
<p>1076年，41岁，熙宁九年丙辰，在密州知州任，九月移知河中府，十一月离密赴任。</p>
<p>1077年，42岁，熙宁十年丁巳，二月，于道中改知徐州。至京师，有旨不许入国门。五月至徐州。七月，黄河决堤，水汇徐州城下，苏轼亲率军民筑堤抗灾。</p>
<p>1078年，43岁，元丰元年戊午，在徐州知州任，筑黄楼。</p>
<p>1079年，43岁，元丰二年己未，二月移知湖州。七月，因御史中丞李定、御史舒亶、何正臣等弹劾苏轼诗语讥讽朝廷，自湖州任上被拘捕入京。八月至京，系于御史台狱，十二月结案出狱，诏贬检校水部员外郎黄州团练副使，本州安置。史称“乌台诗案”。苏辙被牵连，责监筠州盐酒税。司马光等被罚金。此年苏轼表兄画家苏文同卒。轼任地方官数年，相继与晁补之、秦观、黄庭坚、张耒结识，四人后来被称为“苏门四学士”。</p>
<p>1080年，45岁，元丰三年庚申，二月，至黄州，寓居定惠院，撰作《易传》《论语解》。五月，苏辙送兄长家眷至黄，留伴十日后别去，赴筠州任。黄州士人多与苏轼交往。宋廷议改官制。王安石封荆国公。</p>
<p>1081年，46岁，元丰四年辛酉，贬居黄州。开始经营东坡。此年神宗决策以五路兵进攻西夏。</p>
<p>1082年，47岁，元丰五年壬戌，贬居黄州。筑成东坡雪堂，居之，自号东坡居士。于秋、冬两次游赤壁，作前、后《赤壁赋》。此年宋与西夏交战，宋兵大败于永乐城。新官制施行。</p>
<p>1083年，48岁，元丰六年癸亥，贬居黄州。苏辙权筠州州学教授，所作策题违反《三经义》旨，被劾罢。此年西夏攻宋，宋兵败求和。此年，王朝云生四子苏遁（1083年九月二十七日——1084年七月二十八日）。</p>
<p>1084年，49岁，元丰七年甲子，正月，神宗出御札，苏轼量移汝州团练副使，本州安置。四月离黄州，自九江至筠州，访苏辙。游庐山。七月，回舟当涂，过金陵，见王安石，相谈甚欢，留一月别去。岁晚在泗州，上表请常州居住。此年司马光等修《资治通鉴》成。此年，四子苏遁病亡。</p>
<p>1085年，50岁，元丰八年乙丑，正月离泗至南京（商丘），得请常州居住。三月，宋神宗崩，哲宗即位，太皇太后高氏垂帘听政，起用司马光、吕公著。苏轼在南京闻讯，赴常州。五月过扬州，游竹西寺。有旨复朝奉郎知登州，又除尚书礼部郎中。十一月至登州任，迅即被召进京，十二月除起居舍人。苏辙亦被召为右司谏。</p>
<p>1086年，51岁，宋哲宗元祐元年丙寅，在京师，三月除中书舍人，四月差同详定役法。时司马光主持政事，尽废“新法”，史称“元祐更化”。苏轼以为免役法不当废，遂与司马光议论不合，然深受太皇太后高氏器重。九月除翰林学士，值司马光卒，御史孙升恐苏轼入相，始上章论之。苏轼与崇政殿说书程颐以戏笑失和，轼于十二月策试馆职，颐门人谏官朱光庭指摘策题中语，以为讥讽，轼亦抗章自辩。此年苏辙迁中书舍人，王安石卒。</p>
<p>1087年，52岁，元祐二年丁卯，在翰林学士任，八月兼侍读。朝臣分裂为朔、蜀、洛三党，迭相攻轧，史称“洛蜀党争”。苏轼为蜀党之首。此年程颐罢经筵，苏辙迁户部侍郎。</p>
<p>1088年，53岁，元祐三年戊辰，以翰林学士差知贡举。因台谏攻击，上章乞郡。</p>
<p>1089年，54岁，元祐四年己巳，三月，除龙图阁学士知杭州，四月出京，七月至杭。十一月，以浙西七州旱灾，乞赈济。</p>
<p>1090年，55岁，元祐五年庚午，在杭州知州任，疏浚西湖，筑长堤，杭人称为“苏堤”。</p>
<p>1091年，56岁，元祐六年辛未，正月，自杭州内调为吏部尚书。二月，因苏辙为尚书右丞执政，避亲嫌改翰林学士承旨。三月离杭州，沿途具辞免状，至京后仍上章乞郡。五月，兼侍读。程颐门人贾易等弹奏不已，朝廷两罢之，八月以龙图阁学士知颍州，闰八月到任。此年刘挚为右相，与左相吕大防不和，朋党之论复起，挚遂罢相。</p>
<p>1092年，57岁，元祐七年壬申，正月自颍州移知郓州，寻改扬州，三月到任。七月，内调为兵部尚书，充南郊卤簿使。八月兼侍读。九月至京。十一月除端明殿学士、翰林侍读学士，充礼部尚书。此年苏颂为右相，苏辙进门下侍郎。</p>
<p>1093年，58岁，元祐八年癸酉，在礼部尚书任。三月苏颂罢相。御史黄庆基、董敦逸等连奏川党太盛，苏轼亦自请外任，六月，除知定州。七月，范纯仁为右相。八月，继室王闰之（1048年—1093年）卒。九月，太皇太后高氏崩，宋哲宗亲政。苏轼将赴定州，请面辞，不允。十月至定州。</p>
<p>1094年，59岁，绍圣元年甲戌，在定州知州任。宋哲宗行“绍述”之政，恢复神宗“新法”，罢免吕大防、苏辙、范纯仁，召回章惇、曾布等新党人物。苏轼于四月落二学士，以本官知和州，又改英州，旋降左承议郎。闰四月离定州，六月责授宁远军节度副使，惠州安置。十月，至惠州，初居合江楼，不久迁嘉祐寺。苏辙于三月出知汝州，六月降官知袁州，七月贬筠州居住。</p>
<p>1095年，60岁，绍圣二年乙亥，贬居惠州。表兄程之才任广东提刑，巡行至惠州，苏轼得以再住合江楼。游罗浮、白水山等地。</p>
<p>1096年，61岁，绍圣三年丙子，贬居惠州。四月，始营白鹤新居。又迁于嘉祐寺。惠州造东、西二新桥，出资赞助。七月，侍妾王朝云（1063年—1096年）卒。</p>
<p>1097年，62岁，绍圣四年丁丑，贬居惠州。二月，白鹤新居建成，自嘉祐寺迁入。朝廷重贬“元祐党人”，苏辙贬雷州。闰二月，苏轼再贬琼州别驾、昌化军安置。四月离惠州，至藤州，与苏辙相遇，同行至雷州。六月，别弟渡海。七月至昌化军，军使张中以官舍居之。</p>
<p>1098年，63岁，元符元年戊寅，贬居海南。朝廷遣董必察访两广，将苏轼逐出官舍。苏轼于城南买地，筑室五间，当地士人多助之。苏辙自雷州移循州。</p>
<p>1099年，64岁，元符二年己卯，贬居海南，与当地书生、黎民游。琼州人姜唐佐来从苏轼学。</p>
<p>1100年，65岁，元符三年庚辰，正月，宋哲宗崩，弟徽宗即位，向太后同听政。二月，诏苏轼移廉州安置，苏辙移永州。四月，苏轼授舒州团练副使、永州居住，苏辙岳州居住。六月，苏轼离海南，渡海，与秦观别于海康，秦观寻卒。十一月，诏苏轼复朝奉郎提举成都府玉局观，在外州军任便居住；苏辙授太中大夫提举凤翔府上清宫，外州军任便居住。苏辙即往颍昌府，居焉；苏轼犹在北归途中。</p>
<p>1101年，66岁，宋徽宗建中靖国元年辛巳，朝廷欲调和党争，兼用新旧，故以“建中靖国”为年号。正月，苏轼度南岭，北上，五月至当涂、金陵、真州，病作。六月至常州，上表乞致仕。七月二十八日卒于常州，次年葬汝州郏城县小峨眉山，苏辙作墓志铭。墓在河南郏县。</p>
<h1 id="3-宋史">3. 宋史</h1>
<p>《宋史·卷三百三十八·列传第九十七》</p>
<blockquote>
<p>苏轼，字子瞻，眉州眉山人。生十年，父洵游学四方，母程氏亲授以书，闻古今成败，辄能语其要。程氏读东汉《范滂传》，慨然太息，轼请曰：“轼若为滂，母许之否乎？”程氏曰：“汝能为滂，吾顾不能为滂母邪？”</p>
<p>比冠，博通经史，属文日数千言，好贾谊、陆贽书。既而读《庄子》，叹曰：“吾昔有见，口未能言，今见是书，得吾心矣。”嘉祐二年，试礼部。方时文磔裂诡异之弊胜，主司欧阳修思有以救之，得轼《刑赏忠厚论》，惊喜，欲擢冠多士，犹疑其客曾巩所为，但置第二；复以《春秋》对义居第一，殿试中乙科。后以书见修，修语梅圣俞曰：“吾当避此人出一头地。”闻者始哗不厌，久乃信服。</p>
<p>丁母忧。五年，调福昌主簿。欧阳修以才识兼茂，荐之秘阁。试六论，旧不起草，以故文多不工。轼始具草，文义粲然。复对制策，入三等。自宋初以来，制策入三等，惟吴育与轼而已。</p>
<p>除大理评事、签书凤翔府判官。关中自元昊叛，民贫役重，岐下岁输南山木筏，自渭入河，经砥柱之险，衙吏踵破家。轼访其利害，为修衙规，使自择水工以时进止，自是害减半。</p>
<p>治平二年，入判登闻鼓院。英宗自藩邸闻其名，欲以唐故事召入翰林，知制诰。宰相韩琦曰：“轼之才，远大器也，他日自当为天下用。要在朝廷培养之，使天下之士莫不畏慕降伏，皆欲朝廷进用，然后取而用之，则人人无复异辞矣。今骤用之，则天下之士未必以为然，适足以累之也。”英宗曰：“且与修注如何？”琦曰：“记注与制诰为邻，未可遽授。不若于馆阁中近上贴职与之，且请召试。”英宗曰：“试之未知其能否，如轼有不能邪？”琦犹不可，及试二论，复入三等，得直史馆。轼闻琦语，曰：“公可谓爱人以德矣。”会洵卒，赙以金帛，辞之，求赠一官，于是赠光禄丞。洵将终，以兄太白早亡，子孙未立，妹嫁杜氏，卒未葬，属轼。轼既除丧，即葬姑。后官可荫，推与太白曾孙彭。</p>
<p>熙宁二年，还朝。王安石执政，素恶其议论异己，以判官告院。四年，安石欲变科举、兴学校，诏两制、三馆议。轼上议曰：</p>
<p>“得人之道，在于知人；知人之法，在于责实。使君相有知人之明，朝廷有责实之政，则胥吏皂隶未尝无人，而况于学校贡举乎？虽因今之法，臣以为有馀。使君相不知人，朝廷不责实，则公卿侍从常患无人，而况学校贡举乎？虽复古之制，臣以为不足。夫时有可否，物有废兴，方其所安，虽暴君不能废，及其既厌，虽圣人不能复。故风俗之变，法制随之，譬如江河之徙移，强而复之，则难为力。</p>
<p>庆历固尝立学矣，至于今日，惟有空名仅存。今将变今之礼，易今之俗，又当发民力以治宫室，敛民财以食游士。百里之内，置官立师，狱讼听于是，军旅谋于是，又简不率教者屏之远方，则无乃徒为纷乱，以患苦天下邪？若乃无大更革，而望有益于时，则与庆历之际何异？故臣谓今之学校，特可因仍旧制，使先王之旧物，不废于吾世足矣。至于贡举之法，行之百年，治乱盛衰，初不由此。陛下视祖宗之世，贡举之法，与今为孰精？言语文章，与今为孰优？所得人才，与今为孰多？天下之事，与今为孰办？较此四者之长短，其议决矣。</p>
<p>今所欲变改不过数端：或曰乡举德行而略文词，或曰专取策论而罢诗赋，或欲兼采誉望而罢封弥，或欲经生不帖墨而考大义，此皆知其一，不知其二者也。愿陛下留意于远者、大者，区区之法何预焉。臣又切有私忧过计者。夫性命之说，自子贡不得闻，而今之学者，耻不言性命，读其文，浩然无当而不可穷；观其貌，超然无著而不可挹，此岂真能然哉！盖中人之性，安于放而乐于诞耳。陛下亦安用之？”</p>
<p>议上，神宗悟曰：“吾固疑此，得轼议，意释然矣。”即日召见，问：“方今政令得失安在？虽朕过失，指陈可也。”对曰：“陛下生知之性，天纵文武，不患不明，不患不勤，不患不断，但患求治太急，听言太广，进人太锐。愿镇以安静，待物之来，然后应之。”神宗悚然曰：“卿三言，朕当熟思之。凡在馆阁，皆当为朕深思治乱，无有所隐。”轼退，言于同列。安石不悦，命权开封府推官，将困之以事。轼决断精敏，声闻益远。会上元敕府市浙灯，且令损价。轼疏言：“陛下岂以灯为悦？此不过以奉二宫之欢耳。然百姓不可户晓，皆谓以耳目不急之玩，夺其口体必用之资。此事至小，体则甚大，愿追还前命。”即诏罢之。</p>
<p>时安石创行新法，轼上书论其不便，曰：</p>
<p>“臣之所欲言者，三言而已。愿陛下结人心，厚风俗，存纪纲。人主之所恃者人心而已，如木之有根，灯之有膏，鱼之有水，农夫之有田，商贾之有财。失之则亡，此理之必然也。自古及今，未有和易同众而不安，刚果自用而不危者。陛下亦知人心之不悦矣。</p>
<p>祖宗以来，治财用者不过三司。今陛下不以财用付三司，无故又创制置三司条例一司，使六七少年，日夜讲求于内，使者四十馀辈，分行营干于外。夫制置三司条例司，求利之名也；六七少年与使者四十馀辈，求利之器也。造端宏大，民实惊疑；创法新奇，吏皆惶惑。以万乘之主而言利，以天子之宰而治财，论说百端，喧传万口，然而莫之顾者，徒曰：‘我无其事，何恤于人言。’操网罟而入江湖，语人曰：‘我非渔也’，不如捐网罟而人自信。驱鹰犬而赴林薮，语人曰：‘我非猎也’，不如放鹰犬而兽自驯。故臣以为欲消谗慝而召和气，则莫若罢条例司。</p>
<p>今君臣宵旰，几一年矣，而富国之功，茫如捕风，徒闻内帑出数百万缗，祠部度五千馀人耳。以此为术，其谁不能？而所行之事，道路皆知其难。汴水浊流，自生民以来，不以种稻。今欲陂而清之，万顷之稻，必用千顷之陂，一岁一淤，三岁而满矣。陛下遂信其说，即使相视地形，所在凿空，访寻水利，妄庸轻剽，率意争言。官司虽知其疏，不敢便行抑退，追集老少，相视可否。若非灼然难行，必须且为兴役。官吏苟且顺从，真谓陛下有意兴作，上糜帑廪，下夺农时。堤防一开，水失故道，虽食议者之肉，何补于民！臣不知朝廷何苦而为此哉？</p>
<p>自古役人，必用乡户。今者徒闻江、浙之间，数郡顾役，而欲措之天下。单丁、女户，盖天民之穷者也，而陛下首欲役之，富有四海，忍不加恤！自杨炎为两税，租调与庸既兼之矣，奈何复欲取庸？万一后世不幸有聚敛之臣，庸钱不除，差役仍旧，推所从来，则必有任其咎者矣。青苗放钱，自昔有禁。今陛下始立成法，每岁常行。虽云不许抑配，而数世之后，暴君污吏，陛下能保之与？计愿请之户，必皆孤贫不济之人，鞭挞已急，则继之逃亡，不还，则均及邻保，势有必至，异日天下恨之，国史记之，曰‘青苗钱自陛下始’，岂不惜哉！且常平之法，可谓至矣。今欲变为青苗，坏彼成此，所丧逾多，亏官害民，虽悔何及！</p>
<p>昔汉武帝以财力匮竭，用贾人桑羊之说，买贱卖贵，谓之均输。于时商贾不行，盗贼滋炽，几至于乱。孝昭既立，霍光顺民所欲而予之，天下归心，遂以无事。不意今日此论复兴。立法之初，其费已厚，纵使薄有所获，而征商之额，所损必多。譬之有人为其主畜牧，以一牛易五羊。一牛之失，则隐而不言；五羊之获，则指为劳绩。今坏常平而言青苗之功，亏商税而取均输之利，何以异此？臣窃以为过矣。议者必谓：‘民可与乐成，难与虑始。’故陛下坚执不顾，期于必行。此乃战国贪功之人，行险侥幸之说，未及乐成，而怨已起矣。臣之所愿陛下结人心者，此也。</p>
<p>国家之所以存亡者，在道德之浅深，不在乎强与弱；历数之所以长短者，在风俗之薄厚，不在乎富与贫。人主知此，则知所轻重矣。故臣愿陛下务崇道德而厚风俗，不愿陛下急于有功而贪富强。爱惜风俗，如护元气。圣人非不知深刻之法可以齐众，勇悍之夫可以集事，忠厚近于迂阔，老成初若迟钝。然终不肯以彼易此者，知其所得小，而所丧大也。仁祖持法至宽，用人有叙，专务掩覆过失，未尝轻改旧章。考其成功，则曰未至。以言乎用兵，则十出而九败；以言乎府库，则仅足而无馀。徒以德泽在人，风俗知义，故升遐之日，天下归仁焉。议者见其末年吏多因循，事不振举，乃欲矫之以苛察，齐之以智能，招来新进勇锐之人，以图一切速成之效。未享其利，浇风已成。多开骤进之门，使有意外之得，公卿侍从跬步可图，俾常调之人举生非望，欲望风俗之厚，岂可得哉？近岁朴拙之人愈少，巧进之士益多。惟陛下哀之救之，以简易为法，以清净为心，而民德归厚。臣之所愿陛下厚风俗者，此也。</p>
<p>祖宗委任台谏，未尝罪一言者。纵有薄责，旋即超升，许以风闻，而无官长。言及乘舆，则天子改容；事关廊庙，则宰相待罪。台谏固未必皆贤，所言亦未必皆是。然须养其锐气，而借之重权者，岂徒然哉？将以折奸臣之萌也。今法令严密，朝廷清明，所谓奸臣，万无此理。然养猫以去鼠，不可以无鼠而养不捕之猫；畜狗以防盗，不可以无盗而畜不吠之狗。陛下得不上念祖宗设此官之意，下为子孙万世之防？臣闻长老之谈，皆谓台谏所言，常随天下公议。公议所与，台谏亦与之；公议所击，台谏亦击之。今者物论沸腾，怨讟交至，公议所在，亦知之矣。臣恐自兹以往，习惯成风，尽为执政私人，以致人主孤立，纪纲一废，何事不生！臣之所愿陛下存纪纲者，此也。”</p>
<p>轼见安石赞神宗以独断专任，因试进士发策，以“晋武平吴以独断而克，苻坚伐晋以独断而亡，齐恒专任管仲而霸，燕哙专任子之而败，事同而功异”为问，安石滋怒，使御史谢景温论奏其过，穷治无所得，轼遂请外，通判杭州。高丽入贡，使者发币于官吏，书称甲子。轼却之曰：“高丽于本朝称臣，而不禀正朔，吾安敢受！”使者易书称熙宁，然后受之。</p>
<p>时新政日下，轼于其间，每因法以便民，民赖以安。徙知密州。司农行手实法，不时施行者以违制论。轼谓提举官曰：“违制之坐，若自朝廷，谁敢不从？今出于司农，是擅造律也。”提举官惊曰：“公姑徐之。”未几，朝廷知法害民，罢之。</p>
<p>有盗窃发，安抚司遣三班使臣领悍卒来捕，卒凶暴恣行，至以禁物诬民，入其家争斗杀人，且畏罪惊溃，将为乱。民奔诉轼，轼投其书不视，曰：“必不至此。”散卒闻之，少安，徐使人招出戮之。</p>
<p>徙知徐州。河决曹村，泛于梁山泊，溢于南清河，汇于城下，涨不时泄，城将败，富民争出避水。轼曰：“富民出，民皆动摇，吾谁与守？吾在是，水决不能败城。”驱使复入。轼诣武卫营，呼卒长曰：“河将害城，事急矣，虽禁军且为我尽力。”卒长曰：“太守犹不避涂潦，吾侪小人，当效命。”率其徒持畚锸以出，筑东南长堤，首起戏马台，尾属于城。雨日夜不止，城不沈者三版。轼庐于其上，过家不入，使官吏分堵以守，卒全其城。复请调来岁夫增筑故城，为木岸，以虞水之再至。朝廷从之。</p>
<p>徙知湖州，上表以谢。又以事不便民者不敢言，以诗托讽，庶有补于国。御史李定、舒亶、何正臣摭其表语，并媒蘖所为诗以为讪谤，逮赴台狱，欲置之死，锻炼久之不决。神宗独怜之，以黄州团练副使安置。轼与田父野老，相从溪山间，筑室于东坡，自号“东坡居士”。</p>
<p>三年，神宗数有意复用，辄为当路者沮之。神宗尝语宰相王珪、蔡确曰：“国史至重，可命苏轼成之。”珪有难色。神宗曰：“轼不可，姑用曾巩。”巩进《太祖总论》，神宗意不允，遂手札移轼汝州，有曰：“苏轼黜居思咎，阅岁滋深，人材实难，不忍终弃。”轼未至汝，上书自言饥寒，有田在常，愿得居之。朝奏，夕报可。</p>
<p>道过金陵，见王安石，曰：“大兵大狱，汉、唐灭亡之兆。祖宗以仁厚治天下，正欲革此。今西方用兵，连年不解，东南数起大狱，公独无一言以救之乎？”安石曰：“二事皆惠卿启之，安石在外，安敢言？”轼曰：“在朝则言，在外则不言，事君之常礼耳。上所以待公者，非常礼，公所以待上者，岂可以常礼乎？”安石厉声曰：“安石须说。”又曰：“出在安石口，入在子瞻耳。”又曰：“人须是知行一不义，杀一不辜，得天下弗为，乃可。”轼戏曰：“今之君子，争减半年磨勘，虽杀人亦为之。”安石笑而不言。</p>
<p>至常，神宗崩，哲宗立，复朝奉郎、知登州，召为礼部郎中。轼旧善司马光、章惇。时光为门下侍郎，惇知枢密院，二人不相合，惇每以谑侮困光，光苦之。轼谓惇曰：“司马君即时望甚重。昔许靖以虚名无实，见鄙于蜀先主，法正曰：‘靖之浮誉，播流四海，若不加礼，必以贱贤为累。’先主纳之，乃以靖为司徒。许靖且不可慢，况君实乎？”惇以为然，光赖以少安。</p>
<p>迁起居舍人。轼起于忧患，不欲骤履要地，辞于宰相蔡确。确曰：“公徊翔久矣，朝中无出公右者。”轼曰：“昔林希同在馆中，年且长。”确曰：“希固当先公耶？”卒不许。元祐元年，轼以七品服入侍延和，即赐银绯，迁中书舍人。</p>
<p>初，祖宗时，差役行久生弊，编户充役者不习其役，又虐使之，多致破产，狭乡民至有终岁不得息者。王安石相神宗，改为免役，使户差高下出钱雇役，行法者过取，以为民病。司马光为相，知免役之害，不知其利，欲复差役，差官置局，轼与其选。轼曰：“差役、免役，各有利害。免役之害，掊敛民财，十室九空，敛聚于上而下有钱荒之患。差役之害，民常在官，不得专力于农，而贪吏猾胥得缘为奸。此二害轻重，盖略等矣。”光曰：“于君何如？”轼曰：“法相因则事易成，事有渐则民不惊。三代之法，兵农为一，至秦始分为二，及唐中叶，尽变府兵为长征之卒。自尔以来，民不知兵，兵不知农，农出谷帛以养兵，兵出性命以卫农，天下便之。虽圣人复起，不能易也。今免役之法，实大类此。公欲骤罢免役而行差役，正如罢长征而复民兵，盖未易也。”光不以为然。轼又陈于政事堂，光忿然。轼曰：“昔韩魏公刺陕西义勇，公为谏官，争之甚力，韩公不乐，公亦不顾。轼昔闻公道其详，岂今日作相，不许轼尽言耶？”光笑之。寻除翰林学士。</p>
<p>二年，兼侍读。每进读至治乱兴衰、邪正得失之际，未尝不反复开导，觊有所启悟。哲宗虽恭默不言，辄首肯之。尝读祖宗《宝训》，因及时事，轼历言：“今赏罚不明，善恶无所劝沮；又黄河势方北流，而强之使东；夏人入镇戎，杀掠数万人，帅臣不以闻。每事如此，恐浸成衰乱之渐。”</p>
<p>轼尝锁宿禁中，召入对便殿，宣仁后问曰：“卿前年为何官？”曰：“臣为常州团练副使。”曰：“今为何官？”曰：“臣今待罪翰林学士。”曰：“何以遽至此？”曰：“遭遇太皇太后、皇帝陛下。”曰：“非也。”曰：“岂大臣论荐乎？”曰：“亦非也。”轼惊曰：“臣虽无状，不敢自他途以进。”曰：“此先帝意也。先帝每诵卿文章，必叹曰：‘奇才，奇才！’但未及进用卿耳。”轼不觉哭失声，宣仁后与哲宗亦泣，左右皆感涕。已而命坐赐茶，彻御前金莲烛送归院。</p>
<p>三年，权知礼部贡举。会大雪苦寒，士坐庭中，噤未能言。轼宽其禁约，使得尽技。巡铺内侍每摧辱举子，且持暧昧单词，诬以为罪，轼尽奏逐之。</p>
<p>四年，积以论事，为当轴者所恨。轼恐不见容，请外，拜龙图阁学士、知杭州。未行，谏官言前相蔡确知安州，作诗借郝处俊事以讥太皇太后。大臣议迁之岭南。轼密疏：“朝廷若薄确之罪，则于皇帝孝治为不足；若深罪确，则于太皇太后仁政为小累。谓宜皇帝敕置狱逮治，太皇太后出手诏赦之，则于仁孝两得矣。”宣仁后心善轼言而不能用。轼出郊，用前执政恩例，遣内侍赐龙茶、银合，慰劳甚厚。</p>
<p>既至杭，大旱，饥疫并作。轼请于朝，免本路上供米三之一，复得赐度僧牒，易米以救饥者。明年春，又减价粜常平米，多作𫗴粥药剂，遣使挟医分坊治病，活者甚众。轼曰：“杭，水陆之会，疫死比他处常多。”乃裒羡缗得二千，复发橐中黄金五十两，以作病坊，稍畜钱粮待之。</p>
<p>杭本近海，地泉咸苦，居民稀少。唐刺史李泌始引西湖水作六井，民足于水。白居易又浚西湖水入漕河，自河入田，所溉至千顷，民以殷富。湖水多葑，自唐及钱氏，岁辄浚治，宋兴，废之，葑积为田，水无几矣。漕河失利，取给江潮，舟行市中，潮又多淤，三年一淘，为民大患，六井亦几于废。轼见茅山一河专受江潮，盐桥一河专受湖水，遂浚二河以通漕。复造堰闸，以为湖水畜泄之限，江潮不复入市。以馀力复完六井，又取葑田积湖中，南北径三十里，为长堤以通行者。吴人种菱，春辄芟除，不遣寸草。且募人种菱湖中，葑不复生。收其利以备修湖，取救荒馀钱万缗、粮万石，及请得百僧度牒以募役者。堤成，植芙蓉、杨柳其上，望之如画图，杭人名为苏公堤。</p>
<p>杭僧净源，旧居海滨，与舶客交通，舶至高丽，交誉之。元丰末，其王子义天来朝，因往拜焉。至是，净源死，其徒窃持其像，附舶往告。义天亦使其徒来祭，因持其国母二金塔，云祝两宫寿。轼不纳，奏之曰：“高丽久不入贡，失赐予厚利，意欲求朝，未测吾所以待之厚薄，故因祭亡僧而行祝寿之礼。若受而不答，将生怨心；受而厚赐之，正堕其计。今宜勿与知，从州郡自以理却之。彼庸僧猾商，为国生事，渐不可长，宜痛加惩创。”朝廷皆从之。未几，贡使果至，旧例，使所至吴越七州，费二万四千馀缗。轼乃令诸州量事裁损，民获交易之利，无复侵挠之害矣。</p>
<p>浙江潮自海门东来，势如雷霆，而浮山峙于江中，与渔浦诸山犬牙相错，洄洑激射，岁败公私船不可胜计。轼议自浙江上流地名石门，并山而东，凿为漕河，引浙江及溪谷诸水二十馀里以达于江。又并山为岸，不能十里以达龙山大慈浦，自浦北折抵小岭，凿岭六十五丈以达岭东古河，浚古河数里达于龙山漕河，以避浮山之险，人以为便。奏闻，有恶轼者，力沮之，功以故不成。</p>
<p>轼复言：“三吴之水，潴为太湖，太湖之水，溢为松江以入海。海日两潮，潮浊而江清，潮水常欲淤塞江路，而江水清驶，随辄涤去，海口常通，则吴中少水患。昔苏州以东，公私船皆以篙行，无陆挽者。自庆历以来，松江大筑挽路，建长桥以扼塞江路，故今三吴多水，欲凿挽路、为十桥，以迅江势”。亦不果用，人皆以为恨。轼二十年间再莅杭，有德于民，家有画像，饮食必祝。又作生祠以报。</p>
<p>六年，召为吏部尚书，未至。以弟辙除右丞，改翰林承旨。辙辞右丞，欲与兄同备从官，不听。轼在翰林数月，复以谗请外，乃以龙图阁学士出知颍州。先是，开封诸县多水患，吏不究本末，决其陂泽，注之惠民河，河不能胜，致陈亦多水。又将凿邓艾沟与颍河并，且凿黄堆欲注之于淮。轼始至颍，遣吏以水平准之，淮之涨水高于新沟几一丈，若凿黄堆，淮水顾流颍地为患。轼言于朝，从之。</p>
<p>郡有宿贼尹遇等，数劫杀人，又杀捕盗吏兵。朝廷以名捕不获，被杀家复惧其害，匿不敢言。轼召汝阴尉李直方曰：“君能禽此，当力言于朝，乞行优赏；不获，亦以不职奏免君矣。”直方有母且老，与母诀而后行。乃缉知盗所，分捕其党与，手戟刺遇，获之。朝廷以小不应格，推赏不及。轼请以己之年劳，当改朝散郎阶，为直方赏，不从。其后吏部为轼当迁，以符会其考，轼谓已许直方，又不报。</p>
<p>七年，徙扬州。旧发运司主东南漕法，听操舟者私载物货，征商不得留难。故操舟者辄富厚，以官舟为家，补其敝漏，且周船夫之乏，故所载率皆速达无虞。近岁一切禁而不许，故舟弊人困，多盗所载以济饥寒，公私皆病。轼请复旧，从之。未阅岁，以兵部尚书召兼侍读。</p>
<p>是岁，哲宗亲祀南郊，轼为卤簿使，导驾入太庙。有赭伞犊车并青盖犊车十馀争道，不避仪仗。轼使御营巡检使问之，乃皇后及大长公主。时御史中丞李之纯为仪仗使，轼曰：“中丞职当肃政，不可不以闻之。”纯不敢言，轼于车中奏之。哲宗遣使赍疏驰白太皇太后，明日，诏整肃仪卫，自皇后而下皆毋得迎谒。寻迁礼部兼端明殿、翰林侍读两学士，为礼部尚书。高丽遣使请书，朝廷以故事尽许之。轼曰：“汉东平王请诸子及《太史公书》，犹不肯予。今高丽所请，有甚于此，其可予乎？”不听。</p>
<p>八年，宣仁后崩，哲宗亲政。轼乞补外，以两学士出知定州。时国事将变，轼不得入辞。既行，上书言：</p>
<p>“天下治乱，出于下情之通塞。至治之极，小民皆能自通；迨于大乱，虽近臣不能自达。陛下临御九年，除执政、台谏外，未尝与群臣接。今听政之初，当以通下情、除壅蔽为急务。臣日侍帷幄，方当戍边，顾不得一见而行，况疏远小臣欲求自通，难矣。然臣不敢以不得对之故，不效愚忠。古之圣人将有为也，必先处晦而观明，处静而观动，则万物之情，毕陈于前。陛下圣智绝人，春秋鼎盛。臣愿虚心循理，一切未有所为，默观庶事之利害，与群臣之邪正。以三年为期，俟得其实，然后应物而作。使既作之后，天下无恨，陛下亦无悔。由此观之，陛下之有为，惟忧太蚤，不患稍迟，亦已明矣。臣恐急进好利之臣，辄劝陛下轻有改变，故进此说，敢望陛下留神，社稷宗庙之福，天下幸甚。”
定州军政坏驰，诸卫卒骄惰不教，军校蚕食其廪赐，前守不敢谁何。轼取贪污者配隶远恶，缮修营房，禁止饮博，军中衣食稍足，乃部勒战法，众皆畏伏。然诸校业业不安，有卒史以赃诉其长，轼曰：“此事吾自治则可，听汝告，军中乱矣。”立决配之，众乃定。会春大阅，将吏久废上下之分，轼命举旧典，帅常服出帐中，将吏戎服执事。副总管王光祖自谓老将，耻之，称疾不至。轼召书吏使为奏，光祖惧而出，讫事，无一慢者。定人言：“自韩琦去后，不见此礼至今矣。”契丹久和，边兵不可用，惟沿边弓箭社与寇为邻，以战射自卫，犹号精锐。故相庞籍守边，因俗立法。岁久法弛，又为保甲所挠。轼奏免保甲及两税折变科配，不报。</p>
<p>绍圣初，御史论轼掌内外制日，所作词命，以为讥斥先朝。遂以本官知英州，寻降一官，未至，贬宁远军节度副使，惠州安置。居三年，泊然无所蒂芥，人无贤愚，皆得其欢心。又贬琼州别驾，居昌化。昌化，故儋耳地，非人所居，药饵皆无有。初僦官屋以居，有司犹谓不可，轼遂买地筑室，儋人运甓畚土以助之。独与幼子过处，著书以为乐，时时从其父老游，若将终身。</p>
<p>徽宗立，移廉州，改舒州团练副使，徙永州。更三大赦，遂提举玉局观，复朝奉郎。轼自元祐以来，未尝以岁课乞迁，故官止于此。建中靖国元年，卒于常州，年六十六。</p>
<p>轼与弟辙，师父洵为文，既而得之于天。尝自谓：“作文如行云流水，初无定质，但常行于所当行，止于所不可不止。”虽嬉笑怒骂之辞，皆可书而诵之。其体浑涵光芒，雄视百代，有文章以来，盖亦鲜矣。洵晚读《易》，作《易传》未究，命轼述其志。轼成《易传》，复作《论语说》；后居海南，作《书传》；又有《东坡集》四十卷、《后集》二十卷、《奏议》十五卷、《内制》十卷、《外制》三卷、《和陶诗》四卷。一时文人如黄庭坚、晁补之、秦观、张耒、陈师道，举世未之识，轼待之如朋俦，未尝以师资自予也。</p>
<p>自为举子至出入侍从，必以爱君为本，忠规谠论，挺挺大节，群臣无出其右。但为小人忌恶挤排，不使安于朝廷之上。</p>
<p>高宗即位，赠资政殿学士，以其孙符为礼部尚书。又以其文置左右，读之终日忘倦，谓为文章之宗，亲制集赞，赐其曾孙峤。遂崇赠太师，谥“文忠”。轼三子：迈、迨、过，俱善为文。迈，驾部员外郎。迨，承务郎。</p>
<p>子 过</p>
<p>苏过，字叔党。轼知杭州，过年十九，以诗赋解两浙路，礼部试下。及轼为兵部尚书，任右承务郎。轼帅定武，谪知英州，贬惠州，迁儋耳，渐徙廉、永，独过侍之。凡生理昼夜寒暑所须者，一身百为，不知其难。初至海上，为文曰《志隐》，轼览之曰：“吾可以安于岛夷矣。”因命作《孔子弟子别传》。轼卒于常州，过葬轼汝州郏城小峨眉山，遂家颍昌，营湖阴水竹数亩，名曰“小斜川”，自号“斜川居士”。卒，年五十二。</p>
<p>初监太原府税，次知颍昌府郾城县，皆以法令罢。晚权通判中山府。有《斜川集》二十卷。其《思子台赋》、《飓风赋》早行于世。时称为“小坡”，盖以轼为“大坡”也。 其叔辙每称过孝，以训宗族。且言：“吾兄远居海上，惟成就此儿能文也。”七子：籥、籍、节、笈、筚、篴、箾。</p>
<p>论曰：苏轼自为童子时，士有传石介《庆历圣德诗》至蜀中者，轼历举诗中所言韩、富、杜、范诸贤以问其师。师怪而语之，则曰：“正欲识是诸人耳。”盖已有颉颃当世贤哲之意。弱冠，父子兄弟至京师，一日而声名赫然，动于四方。既而登上第，擢词科，入掌书命，出典方州。器识之闳伟，议论之卓荦，文章之雄隽，政事之精明，四者皆能以特立之志为之主，而以迈往之气辅之。故意之所向，言足以达其有猷，行足以遂其有为。至于祸患之来，节义足以固其有守，皆志与气所为也。仁宗初读轼、辙制策，退而喜曰：“朕今日为子孙得两宰相矣。”神宗尤爱其文，宫中读之，膳进忘食，称为天下奇才。二君皆有以知轼，而轼卒不得大用。一欧阳修先识之，其名遂与之齐，岂非轼之所长不可掩抑者，天下之至公也，相不相有命焉，呜呼！轼不得相，又岂非幸欤？或谓：“轼稍自韬戢，虽不获柄用，亦当免祸。”虽然，假令轼以是而易其所为，尚得为轼哉？</p>
</blockquote>
<h1 id="4-参考">4. 参考</h1>
<ul>
<li>《宋史·卷三百三十八·列传第九十七》</li>
<li>《苏轼评传》 王水照 朱刚</li>
<li>《苏东坡传》 林语堂</li>
<li><a href="https://zh.wikipedia.org/zh-cn/%E8%8B%8F%E8%BD%BC">苏轼 - 维基百科，自由的百科全书</a></li>
<li><a href="https://baike.baidu.com/item/%E8%8B%8F%E8%BD%BC/53906#6">苏轼（北宋文学家） 百度百科</a></li>
<li><a href="https://baike.baidu.com/item/%E8%8B%8F%E8%BF%88/3970403?fromModule=lemma_inlink">苏迈（苏轼长子、北宋韶州仁化令） 百度百科</a></li>
<li><a href="https://baike.baidu.com/item/%E8%8B%8F%E8%BF%A8/2774679?fromModule=lemma_inlink">苏迨 百度百科</a></li>
<li><a href="https://baike.baidu.com/item/%E8%8B%8F%E8%BF%87/3970141?fromModule=lemma_inlink">苏过 百度百科</a></li>
<li><a href="https://baike.baidu.com/item/%E8%8B%8F%E9%81%81/12505784?fromModule=lemma_inlink">苏遁（北宋苏轼第四子） 百度百科</a></li>
</ul>
</div>




  </article>
</main>
</main>



<aside data-pagefind-ignore>
<footer>

<script src="https://sdk.jinrishici.com/v2/browser/jinrishici.js" charset="utf-8"></script>
<div id="poem_sentence" style="display: inline;"></div> —— <div id="poem_info" style="display: inline;"></div>
<script type="text/javascript">
  jinrishici.load(function(result) {
    var sentence = document.querySelector("#poem_sentence")
    var info = document.querySelector("#poem_info")
    sentence.innerHTML = result.data.content
    info.innerHTML = '【' + result.data.origin.dynasty + '】' + result.data.origin.author + '《' + result.data.origin.title + '》'
    });
</script>

  <div>
    <div>
      2012 – 2026 © <a href="https://xiaoledeng.github.io">Xiao-Le Deng</a> · Powered by <a href="https://github.com/xiaoledeng/simple-style">Simple Style</a></div>
  </div>
</footer>

      <script async src="https://www.googletagmanager.com/gtag/js?id=G-1KQQ878L22"></script>
      <script>
        var doNotTrack = false;
        if ( false ) {
          var dnt = (navigator.doNotTrack || window.doNotTrack || navigator.msDoNotTrack);
          var doNotTrack = (dnt == "1" || dnt == "yes");
        }
        if (!doNotTrack) {
          window.dataLayer = window.dataLayer || [];
          function gtag(){dataLayer.push(arguments);}
          gtag('js', new Date());
          gtag('config', 'G-1KQQ878L22');
        }
      </script><script>
window.onload = function() {
    var links = document.getElementsByTagName('a');
    for (var i in links) {
        if (links[i].nodeType != 1) continue;
        if (links[i].hostname != '' && links[i].hostname != window.location.hostname) {
            links[i].className += 'external';
        }
    }
}
</script>

</aside>


</body>


</html>