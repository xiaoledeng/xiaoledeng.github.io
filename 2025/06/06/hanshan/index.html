<!DOCTYPE html>
<html lang="zh">



<aside data-pagefind-ignore>
<head>
<meta charset="utf-8">
<meta name="viewport" content="width=device-width, initial-scale=1">
<meta name="google-site-verification" content="wVu0YjRHHVQnFGYaFYxdYucVcQMkAa11hcJpD_EARdY">
<meta name="author" content="X.L. Deng">
<meta name="referrer" content="always">
<script src="https://cdnjs.cloudflare.com/ajax/libs/mathjax/2.7.2/MathJax.js?config=TeX-MML-AM_SVG"></script><title>《观心铭》《费闲歌》《醒世歌》憨山德清 - Xiao-Le Deng (邓小乐)</title>
<link rel="stylesheet" type="text/css" href="/css/main.css">
<link rel="icon" href="/logo/logo.ico" type="image/x-icon">
</head>
</aside>


<body>


<aside data-pagefind-ignore>
<header>
<div>
    <h1><a href="https://xiaoledeng.github.io/" target="_self">Xiao-Le Deng (邓小乐)</a></h1>
    
    
  </div>
  <nav><a href="/">Home</a><a href="/research/">Research</a><a href="/publications/">Publications</a><a href="/tools/">Tools</a><a href="/dao/">Dao</a><a href="/life/">Life</a><a href="/tags/">Tags</a><a href="/search/">Search</a><a href="/about/">About</a>
  </nav>

</header>

</aside>



<main data-pagefind-body>
<main>
  <article>
    <div class="title">
  <h2 data-pagefind-meta="title">《观心铭》《费闲歌》《醒世歌》憨山德清</h2>

</div>



<div class="meta">
  <div><span data-pagefind-meta="date">2025-06-06</span></div>
  <div>
    <span><a href="https://xiaoledeng.github.io/tags/poetry/">#Poetry</a></span>
      <span><a href="https://xiaoledeng.github.io/tags/chineseclassics/">#ChineseClassics</a></span>
      <span><a href="https://xiaoledeng.github.io/tags/dao/">#Dao</a></span>
      </div>
  </div>

<div class="content">
  <p>瞥然一念狂心歇，内外根尘俱洞彻，</p>
<p>翻身触破太虚空，万象森罗从起灭。</p>
<h1 id="1-观心铭">1 《观心铭》</h1>
<p>观身非身，镜像水月。观心无相，光明皎洁。一念不生，虚灵寂照。圆同太虚，具含众妙。</p>
<p>不出不入，无状无貌。百千方便，总归一窍。不依形气，形气窒碍。莫认妄想，妄想生怪。</p>
<p>谛观此心，空洞无物。瞥尔情生，便觉恍惚。急处回光，着力一照。云散晴空，白日朗耀。</p>
<p>内心不起，外境不生。但凡有相，不是本真。念起即觉，觉即照破。境来便扫，扫即放过。</p>
<p>善恶之境，随心转变。凡圣之形，应念而现。持咒观心，如磨镜药。尘垢若除，此亦不着。</p>
<p>广大神通，自心全具。净土天宫，逍遥任意。不用求真，心本是佛。熟处若生，生处自熟。</p>
<p>二六时中，头头尽妙。触处不迷，是名心要。</p>
<h1 id="2-费闲歌">2 《费闲歌》</h1>
<p>讲道容易修道难，杂念不除总是闲。世事尘劳常挂碍，深山静坐也徒然。</p>
<p>出家容易守戒难，信愿全无总是闲。净戒不持空费力，纵然落发也徒然。</p>
<p>修行容易遇师难，不遇明师总是闲。自作聪明空费力，盲修瞎炼也徒然。</p>
<p>染尘容易出尘难，不断尘劳总是闲。情性攀缘空费力，不成道果也徒然。</p>
<p>听闻容易实心难，侮慢师尊总是闲。自大贡高空费力，聪明盖世也徒然。</p>
<p>学道容易悟道难，不下功夫总是闲。能信不行空费力，空空论说也徒然。</p>
<p>闭关容易守关难，不肯修行总是闲。身在关中心在外，千年不出也徒然。</p>
<p>念佛容易信心难，心口不一总是闲。口念弥陀心散乱，喉咙喊破也徒然。</p>
<p>拜佛容易敬心难，意不虔诚总是闲。五体虚悬空费力，骷髅磕破也徒然。</p>
<p>诵经容易解经难，口诵不解总是闲。能解不依空费力，日诵万卷也徒然。</p>
<h1 id="3-醒世歌">3 《醒世歌》</h1>
<p>红尘白浪两茫茫，忍辱柔和是妙方。到处随缘延岁月，终身安分度时光。</p>
<p>休将自己心田昧，莫把他人过失扬。谨慎应酬无懊恼，耐烦作事好商量。</p>
<p>从来硬弩弦先断，每见钢刀口易伤。惹祸只因闲口舌，招愆多为狠心肠。</p>
<p>是非不必争人我，彼此何须论短长。世事由来多缺陷，幻躯焉得免无常。</p>
<p>吃些亏处原无碍，退让三分也不妨，春日才看杨柳绿，秋风又见菊花黄。</p>
<p>荣华终是三更梦，富贵还同九月霜。老病死生谁替得，酸甜苦辣自承当。</p>
<p>人从巧计夸伶俐，天自从容定主张。谗曲贪嗔堕地狱，公平正直即天堂。</p>
<p>麝因香重身先死，蚕为丝多命早亡。一剂养神平胃散，两种和气二陈汤。</p>
<p>生前枉费心千万，死后空留手一双。悲欢离合朝朝闹，寿夭穷通日日忙，</p>
<p>休得争强来斗胜，百年浑是戏文场。顷刻一声锣鼓歇，不知何处是家乡。</p>
</div>




  </article>
</main>
</main>



<aside data-pagefind-ignore>
<footer>

<script src="https://sdk.jinrishici.com/v2/browser/jinrishici.js" charset="utf-8"></script>
<div id="poem_sentence" style="display: inline;"></div> —— <div id="poem_info" style="display: inline;"></div>
<script type="text/javascript">
  jinrishici.load(function(result) {
    var sentence = document.querySelector("#poem_sentence")
    var info = document.querySelector("#poem_info")
    sentence.innerHTML = result.data.content
    info.innerHTML = '【' + result.data.origin.dynasty + '】' + result.data.origin.author + '《' + result.data.origin.title + '》'
    });
</script>

  <div>
    <div>
      2012 – 2026 © <a href="https://xiaoledeng.github.io">Xiao-Le Deng</a> · Powered by <a href="https://github.com/xiaoledeng/simple-style">Simple Style</a></div>
  </div>
</footer>

      <script async src="https://www.googletagmanager.com/gtag/js?id=G-1KQQ878L22"></script>
      <script>
        var doNotTrack = false;
        if ( false ) {
          var dnt = (navigator.doNotTrack || window.doNotTrack || navigator.msDoNotTrack);
          var doNotTrack = (dnt == "1" || dnt == "yes");
        }
        if (!doNotTrack) {
          window.dataLayer = window.dataLayer || [];
          function gtag(){dataLayer.push(arguments);}
          gtag('js', new Date());
          gtag('config', 'G-1KQQ878L22');
        }
      </script><script>
window.onload = function() {
    var links = document.getElementsByTagName('a');
    for (var i in links) {
        if (links[i].nodeType != 1) continue;
        if (links[i].hostname != '' && links[i].hostname != window.location.hostname) {
            links[i].className += 'external';
        }
    }
}
</script>

</aside>


</body>


</html>