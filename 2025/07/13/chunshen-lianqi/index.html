<!DOCTYPE html>
<html lang="zh">



<aside data-pagefind-ignore>
<head>
<meta charset="utf-8">
<meta name="viewport" content="width=device-width, initial-scale=1">
<meta name="google-site-verification" content="wVu0YjRHHVQnFGYaFYxdYucVcQMkAa11hcJpD_EARdY">
<meta name="author" content="X.L. Deng">
<meta name="referrer" content="always">
<script src="https://cdnjs.cloudflare.com/ajax/libs/mathjax/2.7.2/MathJax.js?config=TeX-MML-AM_SVG"></script><title>《存神炼气铭》孙思邈 - Xiao-Le Deng (邓小乐)</title>
<link rel="stylesheet" type="text/css" href="/css/main.css">
<link rel="icon" href="/logo/logo.ico" type="image/x-icon">
</head>
</aside>


<body>


<aside data-pagefind-ignore>
<header>
<div>
    <h1><a href="https://xiaoledeng.github.io/" target="_self">Xiao-Le Deng (邓小乐)</a></h1>
    
    
  </div>
  <nav><a href="/">Home</a><a href="/research/">Research</a><a href="/publications/">Publications</a><a href="/tools/">Tools</a><a href="/dao/">Dao</a><a href="/life/">Life</a><a href="/tags/">Tags</a><a href="/search/">Search</a><a href="/about/">About</a>
  </nav>

</header>

</aside>



<main data-pagefind-body>
<main>
  <article>
    <div class="title">
  <h2 data-pagefind-meta="title">《存神炼气铭》孙思邈</h2>

</div>



<div class="meta">
  <div><span data-pagefind-meta="date">2025-07-13</span></div>
  <div>
    <span><a href="https://xiaoledeng.github.io/tags/chineseclassics/">#ChineseClassics</a></span>
      <span><a href="https://xiaoledeng.github.io/tags/dao/">#Dao</a></span>
      <span><a href="https://xiaoledeng.github.io/tags/x/">#X</a></span>
      </div>
  </div>

<div class="content">
  <p>夫身为神氣之窟宅，神氣若存，身康力健；神氣若散，身乃死焉。</p>
<p>若欲存身，先安神氣，即氣为神母，神为氣子，神氣若俱，长生不死。</p>
<p>若欲安神，须炼元氣，氣在身内，神安氣海，氣海充盈，心安神定。定若不散，身心凝静，静至定俱，身存年永。常住道源，自然成圣。</p>
<p>氣通神境，神通慧命，命住身存，合于真性，日月齐龄，道成究竟。</p>
<p>依铭炼氣，欲学此术，先须绝粒，安心氣海，存神丹田，摄心静虑，氣海若具，自然饱矣。</p>
<p>专心修者，百日小成，三年大成。初入五时，后通七候，神靈变化，出没自在，峭壁千里，去住无碍。</p>
<p>氣若不散，即氣海充盈，神静丹田，身心永固，自然回颜驻色，变体成仙，隐显自由，通靈百变，名曰度世，号曰真人，天地齐年，日月同寿。</p>
<p>此法不服气，不咽津，不辛苦，要吃但吃，须休即休，自在自由，无阻无碍，五时七候，入胎定观。夫学道之人，入有五时：</p>
<p>第一时，心动多静少，思缘万境，取舍无常，忌虑度量，犹如野马，常人心也。</p>
<p>第二时，心静少动多，摄动入静，心多散逸，难可制伏，摄之勤策，追道之始。</p>
<p>第三时，心动静相半，心静似摄，心常静散相半，用心勤策，渐见调熟。</p>
<p>第四时，心静多动少，摄心渐熟，动即摄之，专注一境，失而遽得。</p>
<p>第五时，心一向纯静，有事无事，触亦不动，田摄心熟，坚散准定。</p>
<p>从此已后，处显而入七候，任运自得，非关作矣。</p>
<p>第一候，宿疾并销，身轻心畅，停心人内，神静气安，四大适然，六情沉寂，心安悬境，抱一守中，喜悦日新，名为得道。</p>
<p>第二候，超过常限，色返童颜，形悦心安，通靈彻视，移居别郡，拣地而安，邻里知人，勿令旧识。</p>
<p>第三候，延年千载，名曰仙人。游诸名山，飞行自在，青童侍卫，玉女歌扬，腾蹑烟霞，绿云捧足。</p>
<p>第四候，炼身成氣，氣绕身光，名曰真人，存亡自在，光明自照，昼夜常明，游诸洞宫，诸仙侍立。</p>
<p>第五候，炼氣为神，名曰神人。变通自在，作用无穷，力动乾坤，移山竭海。</p>
<p>第六候，炼神合色，名曰至人。神既通靈，色形不定，对机施化，应物现形。</p>
<p>第七候，身超物外，迥出常伦。大道玉皇，共居靈境，圣贤集会，弘演至真。造化通靈，物无不达，修行至此，方到道源。万行休停，名曰究竟。</p>
<p>今时之人，学道日浅，曾无一候，何得通靈？理守愚情，保持秽质，四时迁运，形妄色衰，体谢归空，称为得道，谬矣！</p>
<p>此胎息定观，是留神驻形之道术，在口诀不书于文，有德至人方遇此法，细详留意，必获无疑。贤达之人，逢斯圣矣！</p>
</div>




  </article>
</main>
</main>



<aside data-pagefind-ignore>
<footer>

<script src="https://sdk.jinrishici.com/v2/browser/jinrishici.js" charset="utf-8"></script>
<div id="poem_sentence" style="display: inline;"></div> —— <div id="poem_info" style="display: inline;"></div>
<script type="text/javascript">
  jinrishici.load(function(result) {
    var sentence = document.querySelector("#poem_sentence")
    var info = document.querySelector("#poem_info")
    sentence.innerHTML = result.data.content
    info.innerHTML = '【' + result.data.origin.dynasty + '】' + result.data.origin.author + '《' + result.data.origin.title + '》'
    });
</script>

  <div>
    <div>
      2012 – 2026 © <a href="https://xiaoledeng.github.io">Xiao-Le Deng</a> · Powered by <a href="https://github.com/xiaoledeng/simple-style">Simple Style</a></div>
  </div>
</footer>

      <script async src="https://www.googletagmanager.com/gtag/js?id=G-1KQQ878L22"></script>
      <script>
        var doNotTrack = false;
        if ( false ) {
          var dnt = (navigator.doNotTrack || window.doNotTrack || navigator.msDoNotTrack);
          var doNotTrack = (dnt == "1" || dnt == "yes");
        }
        if (!doNotTrack) {
          window.dataLayer = window.dataLayer || [];
          function gtag(){dataLayer.push(arguments);}
          gtag('js', new Date());
          gtag('config', 'G-1KQQ878L22');
        }
      </script><script>
window.onload = function() {
    var links = document.getElementsByTagName('a');
    for (var i in links) {
        if (links[i].nodeType != 1) continue;
        if (links[i].hostname != '' && links[i].hostname != window.location.hostname) {
            links[i].className += 'external';
        }
    }
}
</script>

</aside>


</body>


</html>