<!DOCTYPE html>
<html lang="zh">



<aside data-pagefind-ignore>
<head>
<meta charset="utf-8">
<meta name="viewport" content="width=device-width, initial-scale=1">
<meta name="google-site-verification" content="wVu0YjRHHVQnFGYaFYxdYucVcQMkAa11hcJpD_EARdY">
<meta name="author" content="X.L. Deng">
<meta name="referrer" content="always">
<script src="https://cdnjs.cloudflare.com/ajax/libs/mathjax/2.7.2/MathJax.js?config=TeX-MML-AM_SVG"></script><title>《醒世诗二十八首》罗洪先 - Xiao-Le Deng (邓小乐)</title>
<link rel="stylesheet" type="text/css" href="/css/main.css">
<link rel="icon" href="/logo/logo.ico" type="image/x-icon">
</head>
</aside>


<body>


<aside data-pagefind-ignore>
<header>
<div>
    <h1><a href="https://xiaoledeng.github.io/" target="_self">Xiao-Le Deng (邓小乐)</a></h1>
    
    
  </div>
  <nav><a href="/">Home</a><a href="/research/">Research</a><a href="/publications/">Publications</a><a href="/tools/">Tools</a><a href="/dao/">Dao</a><a href="/life/">Life</a><a href="/tags/">Tags</a><a href="/search/">Search</a><a href="/about/">About</a>
  </nav>

</header>

</aside>



<main data-pagefind-body>
<main>
  <article>
    <div class="title">
  <h2 data-pagefind-meta="title">《醒世诗二十八首》罗洪先</h2>

</div>



<div class="meta">
  <div><span data-pagefind-meta="date">2025-07-30</span></div>
  <div>
    <span><a href="https://xiaoledeng.github.io/tags/poetry/">#Poetry</a></span>
      <span><a href="https://xiaoledeng.github.io/tags/chineseclassics/">#ChineseClassics</a></span>
      <span><a href="https://xiaoledeng.github.io/tags/dao/">#Dao</a></span>
      <span><a href="https://xiaoledeng.github.io/tags/x/">#X</a></span>
      <span><a href="https://xiaoledeng.github.io/tags/destiny/">#Destiny</a></span>
      </div>
  </div>

<div class="content">
  <h1 id="一">一</h1>
<p>急急忙忙苦追求，寒寒暖暖度春秋。朝朝暮暮营家计，昧昧昏昏白了头。</p>
<p>是是非非何日了，烦烦恼恼几时休。明明白白一条路，万万千千不肯修。</p>
<h1 id="二">二</h1>
<p>有有无无且耐烦，劳劳碌碌几时闲。人心曲曲湾湾水，世事重重叠叠山。</p>
<p>古古今今多变改，来来往往有循环。将将就就随缘过，苦苦甜甜命一般。</p>
<h1 id="三">三</h1>
<p>宽性宽怀过几年，人生人死在眼前。随高随低随时过，或长或短莫怨愆。</p>
<p>家富家贫休叹息，自有自无总由天。平生衣食随缘过，才得清闲便是仙。</p>
<h1 id="四">四</h1>
<p>新命传宣墨未干，栉风沐雨上长安。低头懒进三公府，跣足羞登万善坛。</p>
<p>闻戒固多持戒少，承恩容易报恩难。何如及早回头看，松柏青青耐岁寒。</p>
<h1 id="五">五</h1>
<p>世事纷纷一笔勾，林泉乐道任遨游。盖间茅屋遮身体，开个柴门对水流。</p>
<p>得隙闲眠真可乐，吃些淡饭自忘忧。眼前多少英雄辈，为甚来由不回头。</p>
<h1 id="六">六</h1>
<p>要无烦恼要无愁，本分随缘莫强求。无益语言休着口，不干己事少当头。</p>
<p>人间富贵花间露，纸上功名水上沤。看破世情天理处，人生何用苦营谋。</p>
<h1 id="七">七</h1>
<p>荣辱纷纷满眼前，不如安分且随缘。身贫少虑为清福，名重山丘长业愆。</p>
<p>淡饭尽堪充一饱，锦衣哪得几千年。世间最大惟生死，白玉黄金尽枉然。</p>
<h1 id="八">八</h1>
<p>衣食无亏便好修，人生世上一蜉蝣。石崇难享千年富，韩信空成十大谋。</p>
<p>花落三春莺怨恨，菊开九月雁悲愁。山林幽静多清乐，何必荣封万户侯。</p>
<h1 id="九">九</h1>
<p>独对青山一举觞，醒来歌舞醉来狂。黄金不是千年业，红日能消两鬓霜。</p>
<p>身后碑铭空自好，眼前傀儡为谁忙。得些生意随时过，光景无多易散场。</p>
<h1 id="十">十</h1>
<p>为人不可不回头，名利英雄有日休。千种情怀千种恨，一分荣辱一分忧。</p>
<p>红尘大厦千年计，白骨荒郊一土丘。开口对人闲借问，为谁辛苦为谁愁。</p>
<h1 id="十一">十一</h1>
<p>人情相见不如初，多少贤良在困途。锦上添花天下有，雪中送炭世间无。</p>
<p>时来易得金千两，运去难赊酒一壶。堪叹眼前亲戚友，谁人肯济急时无。</p>
<h1 id="十二">十二</h1>
<p>得失万事总由天，机关用尽枉徒然。人心不足蛇吞象，事到头来螂扑蝉。</p>
<p>无药可延卿相寿，有钱难买子孙贤。得过一日过一日，一日清闲一日仙。</p>
<h1 id="十三">十三</h1>
<p>富贵从来未许求，几人骑鹤上扬州。与其十事九如梦，不若三平两满休。</p>
<p>能自得时还自乐，到无心处便无忧。而今看破循环理，笑倚栏杆暗点头。</p>
<h1 id="十四">十四</h1>
<p>为人不必苦张罗，听得仙家说也么。知事少时烦恼少，识人多处是非多。</p>
<p>锦衣玉食风中烛，象简金鱼水上波。富贵欲求求不得，纵然求得待如何。</p>
<h1 id="十五">十五</h1>
<p>贪名逐利满世间，不如破衲道人闲。笼鸡有食汤锅近，野鹤无粮天地宽。</p>
<p>富贵百年难保守，轮回六道易循环。劝君早办修行路，一失人身万劫难。</p>
<h1 id="十六">十六</h1>
<p>尘世纷纷一笔勾，林泉深处任遨游。盖间茅屋牵萝补，开个柴门对水流。</p>
<p>得隐闲眠真可乐，吃些淡饭自忘忧。眼前多少英雄辈，为甚来由不转头。</p>
<h1 id="十七">十七</h1>
<p>戈盾随身已有年，闲非闲是万千千。一家饱暖千家怨，半世功名百世冤。</p>
<p>象简金鱼浑已矣，芒鞋竹杖兴悠然。有人问我修行事，云在青山月在天。</p>
<h1 id="十八">十八</h1>
<p>万事由天莫强求，何须苦苦用计谋。三餐饭饱常知足，一帆得风便可收。</p>
<p>生事事生何日了，害人人害几时休。冤家宜解不宜结，各自回身看后头。</p>
<h1 id="十九">十九</h1>
<p>身在公门好积功，莫施巧计害贫穷。炉中有火休添炭，雪里生寒莫助风。</p>
<p>船到江心牢把舵，箭按弦上慢开弓。当权若不行方便，念尽弥陀总是空。</p>
<h1 id="二十">二十</h1>
<p>无忧无虑更无愁，何必斤斤计小酬。明月清风随意取，青山绿水任遨游。</p>
<p>知足胜服长生药，克己乐为孺子牛。万勿得陇犹望蜀，神怡梦稳到白头。</p>
<h1 id="二十一">二十一</h1>
<p>寿天富贵与贫穷，全不由人由天公。前世积修今世受，莫说时乖命运通。</p>
<p>昨日花开满江红，今日花落一场空。花落鸟啼春分尽，方知尚在艳阳中。</p>
<h1 id="二十二">二十二</h1>
<p>自古为人欲见机，见机终久得便宜。人非己事休招惹，事若亏心切莫为。</p>
<p>得胜胜中饶一着，因乖乖里放些痴。聪明少把聪明使，来日阴晴未可知。</p>
<h1 id="二十三">二十三</h1>
<p>别却家园出外游，当时冷眼看公侯。文章盖世终归土，武略超群尽白头。</p>
<p>不如静坐蒲团上，莫惹凡间半点愁。一日三餐充饱腹，但休休时且休休。</p>
<h1 id="二十四">二十四</h1>
<p>看破红尘待如何，犹如新燕补旧窝。辛苦到头还辛苦，奔波一世枉奔波。</p>
<p>积金万两空白首，争名夺利尽虚浮。算起万般浑是梦，无如急早念弥陀。</p>
<h1 id="二十五">二十五</h1>
<p>堪叹人心毒似蛇，谁知天道转如车。去年妄取东邻物，今日还归北舍家。</p>
<p>分外钱财汤泼雪，骗来田地水堆沙。若将狡谲为生计，恰似朝开暮落花。</p>
<h1 id="二十六">二十六</h1>
<p>终日忙忙无了期，不如退步隐清居。草衣遮体同绫缎，野菜充饥胜肉鱼。</p>
<p>世事纷纷如电闪，轮回滚滚似云飞。今日不觉明日事，哪有功夫理是非。</p>
<h1 id="二十七">二十七</h1>
<p>世事茫茫似水流，休将名利挂心头。粗茶淡饭随缘过，富贵荣华莫强求。</p>
<p>竹离茅舍风光好，不羡他人住高楼。与世无争常知足，心地清凉无忧愁。</p>
<h1 id="二十八">二十八</h1>
<p>花红世界多烦愁，惹得少年白了头。穷怕人有美笑丑，看破人情泪欲流。</p>
<p>功名富贵虚幻影，忙忙碌碌走九州。行尽世间天下路，唯有修行是真由。</p>
<h1 id="其他1">其他1</h1>
<p>为官终日细沉吟，紫绶无心懒整襟。阳业案前由我造，阴司地府有谁亲。</p>
<p>愿将官职为仙职，除却凡心即佛心。寄语贤妻休再问，从今不必问来音。</p>
<h1 id="其他2">其他2</h1>
<p>箴书一到折开吟，读罢儿童泪满襟。烈女不堪重改适，贤夫不必再相亲。</p>
<p>君今已悟为仙去，奴也随修舍色身。但愿西方同善会，九莲台畔礼观音。</p>
</div>




  </article>
</main>
</main>



<aside data-pagefind-ignore>
<footer>

<script src="https://sdk.jinrishici.com/v2/browser/jinrishici.js" charset="utf-8"></script>
<div id="poem_sentence" style="display: inline;"></div> —— <div id="poem_info" style="display: inline;"></div>
<script type="text/javascript">
  jinrishici.load(function(result) {
    var sentence = document.querySelector("#poem_sentence")
    var info = document.querySelector("#poem_info")
    sentence.innerHTML = result.data.content
    info.innerHTML = '【' + result.data.origin.dynasty + '】' + result.data.origin.author + '《' + result.data.origin.title + '》'
    });
</script>

  <div>
    <div>
      2012 – 2026 © <a href="https://xiaoledeng.github.io">Xiao-Le Deng</a> · Powered by <a href="https://github.com/xiaoledeng/simple-style">Simple Style</a></div>
  </div>
</footer>

      <script async src="https://www.googletagmanager.com/gtag/js?id=G-1KQQ878L22"></script>
      <script>
        var doNotTrack = false;
        if ( false ) {
          var dnt = (navigator.doNotTrack || window.doNotTrack || navigator.msDoNotTrack);
          var doNotTrack = (dnt == "1" || dnt == "yes");
        }
        if (!doNotTrack) {
          window.dataLayer = window.dataLayer || [];
          function gtag(){dataLayer.push(arguments);}
          gtag('js', new Date());
          gtag('config', 'G-1KQQ878L22');
        }
      </script><script>
window.onload = function() {
    var links = document.getElementsByTagName('a');
    for (var i in links) {
        if (links[i].nodeType != 1) continue;
        if (links[i].hostname != '' && links[i].hostname != window.location.hostname) {
            links[i].className += 'external';
        }
    }
}
</script>

</aside>


</body>


</html>