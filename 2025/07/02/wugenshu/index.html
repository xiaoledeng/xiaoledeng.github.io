<!DOCTYPE html>
<html lang="zh">



<aside data-pagefind-ignore>
<head>
<meta charset="utf-8">
<meta name="viewport" content="width=device-width, initial-scale=1">
<meta name="google-site-verification" content="wVu0YjRHHVQnFGYaFYxdYucVcQMkAa11hcJpD_EARdY">
<meta name="author" content="X.L. Deng">
<meta name="referrer" content="always">
<script src="https://cdnjs.cloudflare.com/ajax/libs/mathjax/2.7.2/MathJax.js?config=TeX-MML-AM_SVG"></script><title>《无根树》张三丰 - Xiao-Le Deng (邓小乐)</title>
<link rel="stylesheet" type="text/css" href="/css/main.css">
<link rel="icon" href="/logo/logo.ico" type="image/x-icon">
</head>
</aside>


<body>


<aside data-pagefind-ignore>
<header>
<div>
    <h1><a href="https://xiaoledeng.github.io/" target="_self">Xiao-Le Deng (邓小乐)</a></h1>
    
    
  </div>
  <nav><a href="/">Home</a><a href="/research/">Research</a><a href="/publications/">Publications</a><a href="/tools/">Tools</a><a href="/dao/">Dao</a><a href="/life/">Life</a><a href="/tags/">Tags</a><a href="/search/">Search</a><a href="/about/">About</a>
  </nav>

</header>

</aside>



<main data-pagefind-body>
<main>
  <article>
    <div class="title">
  <h2 data-pagefind-meta="title">《无根树》张三丰</h2>

</div>



<div class="meta">
  <div><span data-pagefind-meta="date">2025-07-02</span></div>
  <div>
    <span><a href="https://xiaoledeng.github.io/tags/poetry/">#Poetry</a></span>
      <span><a href="https://xiaoledeng.github.io/tags/chineseclassics/">#ChineseClassics</a></span>
      <span><a href="https://xiaoledeng.github.io/tags/dao/">#Dao</a></span>
      </div>
  </div>

<div class="content">
  <p>无根树，花正幽，贪恋荣华谁肯休？浮生事，苦海舟，荡去飘来不自由。</p>
<p>无边无岸难泊系，常在鱼龙险处游。肯回首，是岸头，莫待风波坏了舟。</p>
<p>无根树，花正微，树老将新接嫩枝。梅寄柳，桑接梨，传与修真作样儿。</p>
<p>自古神仙栽接法，人老原来有药医。访明师，问方儿，下手速修犹太迟。</p>
<p>无根树，花正青，花酒神仙到古今。烟花寨，酒肉林，不断腥荤不犯淫。</p>
<p>犯淫丧失长生宝，酒肉穿肠道在心。打开门，说与君，无酒无花道不成。</p>
<p>无根树，花正孤，借问阴阳得类无？雌鸡卵，难抱雏，背了阴阳造化炉。</p>
<p>女子无夫为怨女，男儿无妻是旷夫。叹迷徒，太糊涂，静坐孤修气转枯。</p>
<p>无根树，花正偏，离了阴阳道不全。金隔木，汞隔铅，孤阴寡阳各一边。</p>
<p>世上阴阳男配女，生子生孙代代传。顺为凡，逆为仙，只在中间颠倒颠。</p>
<p>无根树，花正新，产在坤方坤是人。摘花戴，采花心，花蕊层层艳丽春。</p>
<p>时人不达花中理，一诀天机值万金。借花名，说花身，句句敲爻说得真。</p>
<p>无根树，花正繁，美貌娇容赛粉团。防猿马，劣更顽，挂起娘生铁面颜。</p>
<p>提出青龙真宝剑，摘尽墙头朵朵鲜。趁风帆，满载还，怎肯空行过宝山。</p>
<p>无根树，花正黄，产在中央戊己乡。东家女，西舍郎，配作夫妻入洞房。</p>
<p>黄婆劝饮醍醐酒，每日醺蒸醉一场。这仙方，返魂浆，起死回生是药王。</p>
<p>无根树，花正秾，认取真铅正祖宗。精气神，一鼎烹，女转成男老变童。</p>
<p>欲向西园牵白虎，先从东家伏青龙。类相同，好用功，内药通时外药通。</p>
<p>无根树，花正多，遍地开时隔爱河。难攀折，怎奈何，步步行行龙虎窝。</p>
<p>采得黄花归洞去，紫府题名永不磨。笑呵呵，白云阿，准备天梯上大罗。</p>
<p>无根树，花正飞，卸了重开有定期。铅花现，癸尽时，依旧西园花满枝。</p>
<p>对月才经收拾了，又向朝阳补衲衣。这玄机，世罕知，须共神仙仔细推。</p>
<p>无根树，花正亨，说起无根却有根。三才窍，二五精，天地交时万物生。</p>
<p>日月交时寒暑顺，男女交时孕始成。甚分明，说与君，犹恐相逢认不真。</p>
<p>无根树，花正佳，对景忘情玩月华。金精旺，耀眼花，莫在园中错拣瓜。</p>
<p>五金八石皆是假，万草千方总是差。金虾蟆，玉老鸦，认得真的是作家。</p>
<p>无根树，花正娇，天应星兮地应潮。屠龙剑，缚虎绦，运转天罡斡斗勺。</p>
<p>煅炼一炉真日月，扫尽三千六百条。步云霄，任逍遥，罪垢凡尘一笔消。</p>
<p>无根树，花正双，龙虎登坛战一场。铅投汞，阴配阳，法象玄珠无价偿。</p>
<p>此是家园真种子，返老还童寿命长。上天堂，极乐方，免得轮回见阎王。</p>
<p>无根树，花正开，偃月炉中摘下来。延年寿，减病灾，好结良朋备法财。</p>
<p>从此可成天上宝，一任群迷笑我呆。劝贤才，莫卖乖，不遇明师莫强猜。</p>
<p>无根树，花正高，海浪滔天月弄潮。银河路，透九霄，槎影横空泊斗梢。</p>
<p>摸着织女支机石，踏遍牛郎驾鹊桥。入仙曹，胆气豪，盗得瑶池王母桃。</p>
<p>无根树，花正香，铅鼎温温现宝光。金桥上，望曲江，月里分明见太阳。</p>
<p>吞服乌肝并兔髓，换尽尘埃旧肚肠。名利场，恩爱乡，再不回头空自忙。</p>
<p>无根树，花正奇，月星栽培片晌时。挐云手，步云梯，采取先天第一枝。</p>
<p>饮花戴花神气爽，笑煞仙翁醉似泥。托心知，谨护持，惟恐炉中火候飞。</p>
<p>无根树，花正圆，结果收园滋味全。如朱桔，似弹丸，护守提防莫放闲。</p>
<p>学些草木收头法，复命归根返本原。选灵地，结道庵，会合先天了大还。</p>
<p>无根树，花正明，月魄天心逼日魂。金乌髓，玉兔精，二物擒来一处烹。</p>
<p>阳火阴符分子午，沐浴加临卯酉门。守黄庭，养谷神，男子怀胎笑煞人！</p>
<p>无根树，花正鲜，符火相煎汞与铅。临炉际，汞现前，采取全凭渡法船，</p>
<p>匠手高强牢把舵，一任洪波海底翻。过三关，透泥丸，早把周身九窍穿。</p>
<p>无根树，花正无，无形无形难画图。无名姓，却听呼，擒入中间造化炉。</p>
<p>运起周天三昧火，煅炼真空返太无。谒仙都，受天符，才是男儿大丈夫。</p>
<p>无根树，花正红，摘尽红花一树空。空即色，色即空，识破真空在色中。</p>
<p>了了真空色相灭，法相长存不落空。号圆通，称大雄，九祖超升上九重。</p>
<!-- 吐老庄之秘密，续钟吕之心传。揭示先天妙理，劈开曲径虚玄。

鼎炉邪正分判，药物真假显然。空色混为一气，刚柔匹配两弦。

噫！丹法始终皆泄尽，火符进退俱写全。二十四词长生诀，知者便成不死仙。


洒漫天之花雨，布满地之黄金。手敲渔鼓简板，口歌上洞仙音。四洲齐度，万古道情。

呵呵！悟元处处语真灵，先记吾家主意存。山人照本宣真诀，度世宏开不二门。 --></div>




  </article>
</main>
</main>



<aside data-pagefind-ignore>
<footer>

<script src="https://sdk.jinrishici.com/v2/browser/jinrishici.js" charset="utf-8"></script>
<div id="poem_sentence" style="display: inline;"></div> —— <div id="poem_info" style="display: inline;"></div>
<script type="text/javascript">
  jinrishici.load(function(result) {
    var sentence = document.querySelector("#poem_sentence")
    var info = document.querySelector("#poem_info")
    sentence.innerHTML = result.data.content
    info.innerHTML = '【' + result.data.origin.dynasty + '】' + result.data.origin.author + '《' + result.data.origin.title + '》'
    });
</script>

  <div>
    <div>
      2012 – 2025 © <a href="https://xiaoledeng.github.io">Xiao-Le Deng</a> · Powered by <a href="https://github.com/xiaoledeng/simple-style">Simple Style</a></div>
  </div>
</footer>

      <script async src="https://www.googletagmanager.com/gtag/js?id=G-1KQQ878L22"></script>
      <script>
        var doNotTrack = false;
        if ( false ) {
          var dnt = (navigator.doNotTrack || window.doNotTrack || navigator.msDoNotTrack);
          var doNotTrack = (dnt == "1" || dnt == "yes");
        }
        if (!doNotTrack) {
          window.dataLayer = window.dataLayer || [];
          function gtag(){dataLayer.push(arguments);}
          gtag('js', new Date());
          gtag('config', 'G-1KQQ878L22');
        }
      </script><script>
window.onload = function() {
    var links = document.getElementsByTagName('a');
    for (var i in links) {
        if (links[i].nodeType != 1) continue;
        if (links[i].hostname != '' && links[i].hostname != window.location.hostname) {
            links[i].className += 'external';
        }
    }
}
</script>

</aside>


</body>


</html>