<!DOCTYPE html>
<html lang="zh">



<aside data-pagefind-ignore>
<head>
<meta charset="utf-8">
<meta name="viewport" content="width=device-width, initial-scale=1">
<meta name="google-site-verification" content="wVu0YjRHHVQnFGYaFYxdYucVcQMkAa11hcJpD_EARdY">
<meta name="author" content="X.L. Deng">
<meta name="referrer" content="always">
<script src="https://cdnjs.cloudflare.com/ajax/libs/mathjax/2.7.2/MathJax.js?config=TeX-MML-AM_SVG"></script><title>端午古诗五首 - Xiao-Le Deng (邓小乐)</title>
<link rel="stylesheet" type="text/css" href="/css/main.css">
<link rel="icon" href="/logo/logo.ico" type="image/x-icon">
</head>
</aside>


<body>


<aside data-pagefind-ignore>
<header>
<div>
    <h1><a href="https://xiaoledeng.github.io/" target="_self">Xiao-Le Deng (邓小乐)</a></h1>
    
    
  </div>
  <nav><a href="/">Home</a><a href="/research/">Research</a><a href="/publications/">Publications</a><a href="/tools/">Tools</a><a href="/dao/">Dao</a><a href="/life/">Life</a><a href="/tags/">Tags</a><a href="/search/">Search</a><a href="/about/">About</a>
  </nav>

</header>

</aside>



<main data-pagefind-body>
<main>
  <article>
    <div class="title">
  <h2 data-pagefind-meta="title">端午古诗五首</h2>

</div>



<div class="meta">
  <div><span data-pagefind-meta="date">2024-06-10</span></div>
  <div>
    <span><a href="https://xiaoledeng.github.io/tags/poetry/">#Poetry</a></span>
      <span><a href="https://xiaoledeng.github.io/tags/chineseclassics/">#ChineseClassics</a></span>
      <span><a href="https://xiaoledeng.github.io/tags/festival/">#Festival</a></span>
      </div>
  </div>

<div class="content">
  <h1 id="1-和端午-宋代张耒">1. 和端午 〔宋代〕张耒</h1>
<p>竞渡深悲千载冤，忠魂一去讵能还。</p>
<p>国亡身殒今何有，只留离骚在世间。</p>
<h1 id="2-己酉端午-元代贝琼">2. 己酉端午 〔元代〕贝琼</h1>
<p>风雨端阳生晦冥，汨罗无处吊英灵。</p>
<p>海榴花发应相笑，无酒渊明亦独醒。</p>
<h1 id="3-午日观竞渡-明代边贡">3. 午日观竞渡 〔明代〕边贡</h1>
<p>共骇群龙水上游，不知原是木兰舟。</p>
<p>云旗猎猎翻青汉，雷鼓嘈嘈殷碧流。</p>
<p>屈子冤魂终古在，楚乡遗俗至今留。</p>
<p>江亭暇日堪高会，醉讽离骚不解愁。</p>
<h1 id="4-午日处州禁竞渡-明代汤显祖">4. 午日处州禁竞渡 〔明代〕汤显祖</h1>
<p>独写菖蒲竹叶杯，莲城芳草踏初回。</p>
<p>情知不向瓯江死，舟楫何劳吊屈来。</p>
<h1 id="5-竞渡歌-唐代-张建封">5. 竞渡歌 〔唐代〕 张建封</h1>
<p>五月五日天晴明，杨花绕江啼晓莺。</p>
<p>使君未出郡斋外，江上早闻齐和声。</p>
<p>使君出时皆有准，马前已被红旗引。</p>
<p>两岸罗衣破晕香，银钗照日如霜刃。</p>
<p>鼓声三下红旗开，两龙跃出浮水来。</p>
<p>棹影斡波飞万剑，鼓声劈浪鸣千雷。</p>
<p>鼓声渐急标将近，两龙望标目如瞬。</p>
<p>坡上人呼霹雳惊，竿头彩挂虹蜺晕。</p>
<p>前船抢水已得标，后船失势空挥桡。</p>
<p>疮眉血首争不定，输岸一朋心似烧。</p>
<p>只将输赢分罚赏，两岸十舟五来往。</p>
<p>须臾戏罢各东西，竞脱文身请书上。</p>
<p>吾今细观竞渡儿，何殊当路权相持。</p>
<p>不思得岸各休去，会到摧车折楫时。</p>
</div>




  </article>
</main>
</main>



<aside data-pagefind-ignore>
<footer>

<script src="https://sdk.jinrishici.com/v2/browser/jinrishici.js" charset="utf-8"></script>
<div id="poem_sentence" style="display: inline;"></div> —— <div id="poem_info" style="display: inline;"></div>
<script type="text/javascript">
  jinrishici.load(function(result) {
    var sentence = document.querySelector("#poem_sentence")
    var info = document.querySelector("#poem_info")
    sentence.innerHTML = result.data.content
    info.innerHTML = '【' + result.data.origin.dynasty + '】' + result.data.origin.author + '《' + result.data.origin.title + '》'
    });
</script>

  <div>
    <div>
      2012 – 2026 © <a href="https://xiaoledeng.github.io">Xiao-Le Deng</a> · Powered by <a href="https://github.com/xiaoledeng/simple-style">Simple Style</a></div>
  </div>
</footer>

      <script async src="https://www.googletagmanager.com/gtag/js?id=G-1KQQ878L22"></script>
      <script>
        var doNotTrack = false;
        if ( false ) {
          var dnt = (navigator.doNotTrack || window.doNotTrack || navigator.msDoNotTrack);
          var doNotTrack = (dnt == "1" || dnt == "yes");
        }
        if (!doNotTrack) {
          window.dataLayer = window.dataLayer || [];
          function gtag(){dataLayer.push(arguments);}
          gtag('js', new Date());
          gtag('config', 'G-1KQQ878L22');
        }
      </script><script>
window.onload = function() {
    var links = document.getElementsByTagName('a');
    for (var i in links) {
        if (links[i].nodeType != 1) continue;
        if (links[i].hostname != '' && links[i].hostname != window.location.hostname) {
            links[i].className += 'external';
        }
    }
}
</script>

</aside>


</body>


</html>