<!DOCTYPE html>
<html lang="zh">



<aside data-pagefind-ignore>
<head>
<meta charset="utf-8">
<meta name="viewport" content="width=device-width, initial-scale=1">
<meta name="google-site-verification" content="wVu0YjRHHVQnFGYaFYxdYucVcQMkAa11hcJpD_EARdY">
<meta name="author" content="X.L. Deng">
<meta name="referrer" content="always">
<script src="https://cdnjs.cloudflare.com/ajax/libs/mathjax/2.7.2/MathJax.js?config=TeX-MML-AM_SVG"></script><title>《增广贤文》周希陶 - Xiao-Le Deng (邓小乐)</title>
<link rel="stylesheet" type="text/css" href="/css/main.css">
<link rel="icon" href="/logo/logo.ico" type="image/x-icon">
</head>
</aside>


<body>


<aside data-pagefind-ignore>
<header>
<div>
    <h1><a href="https://xiaoledeng.github.io/" target="_self">Xiao-Le Deng (邓小乐)</a></h1>
    
    
  </div>
  <nav><a href="/">Home</a><a href="/research/">Research</a><a href="/publications/">Publications</a><a href="/tools/">Tools</a><a href="/dao/">Dao</a><a href="/life/">Life</a><a href="/tags/">Tags</a><a href="/search/">Search</a><a href="/about/">About</a>
  </nav>

</header>

</aside>



<main data-pagefind-body>
<main>
  <article>
    <div class="title">
  <h2 data-pagefind-meta="title">《增广贤文》周希陶</h2>

</div>



<div class="meta">
  <div><span data-pagefind-meta="date">2024-06-12</span></div>
  <div>
    <span><a href="https://xiaoledeng.github.io/tags/book/">#Book</a></span>
      <span><a href="https://xiaoledeng.github.io/tags/chineseclassics/">#ChineseClassics</a></span>
      <span><a href="https://xiaoledeng.github.io/tags/education/">#Education</a></span>
      </div>
  </div>

<div class="content">
  <h1 id="上集">上集</h1>
<p>昔时贤文，诲汝谆谆。</p>
<p>集韵增广，多见多闻。</p>
<p>观今宜鉴古，无古不成今。</p>
<p>知己知彼，将心比心。</p>
<p>酒逢知己饮，诗向会人吟。</p>
<p>相识满天下，知心能几人？</p>
<p>相逢好似初相识，到老终无怨恨心。</p>
<p>近水知鱼性，近山识鸟音。</p>
<p>易涨易退山溪水，易反易覆小人心。</p>
<p>运去金成铁，时来铁似金。</p>
<p>读书须用意，一字值千金。</p>
<p>逢人且说三分话，未可全抛一片心。</p>
<p>有意栽花花不发，无心插柳柳成荫。</p>
<p>画虎画皮难画骨，知人知面不知心。</p>
<p>钱财如粪土，仁义值千金。</p>
<p>流水下滩非有意，白云出岫本无心。</p>
<p>当时若不登高望，谁信东流海洋深？</p>
<p>路遥知马力，日久见人心。</p>
<p>两人一般心，无钱堪买金；一人一般心，有钱难买针。</p>
<p>相见易得好，久住难为人。</p>
<p>马行无力皆因瘦，人不风流只为贫。</p>
<p>饶人不是痴汉，痴汉不会饶人。</p>
<p>是亲不是亲，非亲却是亲。</p>
<p>美不美，乡中水；亲不亲，故乡人。</p>
<p>莺花犹怕春光老，岂可教人枉度春？</p>
<p>相逢不饮空归去，洞口桃花也笑人。</p>
<p>红粉佳人休使老，风流浪子莫教贫。</p>
<p>在家不会迎宾客，出门方知少主人。</p>
<p>黄芩无假，阿魏无真。</p>
<p>客来主不顾，自是无良宾。</p>
<p>良宾方不顾，应恐是痴人。</p>
<p>贫居闹市无人问，富在深山有远亲。</p>
<p>谁人背后无人说，哪个人前不说人？</p>
<p>有钱道真语，无钱语不真。</p>
<p>不信但看筵中酒，杯杯先劝有钱人。</p>
<p>闹里挣钱，静处安身。</p>
<p>来如风雨，去似微尘。</p>
<p>长江后浪推前浪，世上新人赶旧人。</p>
<p>近水楼台先得月，向阳花木早逢春。</p>
<p>古人不见今时月，今月曾经照古人。</p>
<p>先到为君，后到为臣。</p>
<p>莫道君行早，更有早行人。</p>
<p>莫信直中直，须防仁不仁。山中有直树，世上无直人。</p>
<p>自恨枝无叶，莫怨太阳偏。</p>
<p>一切都是命，半点不由人。</p>
<p>一年之计在于春，一日之计在于寅。一家之计在于和，一生之计在于勤。</p>
<p>责人之心责己，恕己之心恕人。</p>
<p>守口如瓶，防意如城。</p>
<p>宁可人负我，切莫我负人。</p>
<p>再三须慎意，第一莫欺心。</p>
<p>虎身犹可近，人毒不堪亲。</p>
<p>来说是非者，便是是非人。</p>
<p>远水难救近火，远亲不如近邻。</p>
<p>有茶有酒多兄弟，急难何曾见一人？</p>
<p>人情似纸张张薄，世事如棋局局新。</p>
<p>山中也有千年树，世上难逢百岁人。</p>
<p>力微休负重，言轻莫劝人。</p>
<p>无钱休入众，遭难莫寻亲。</p>
<p>平生不做皱眉事，世上应无切齿人。</p>
<p>士者国之宝，儒为席上珍。</p>
<p>若要断酒法，醒眼看醉人。</p>
<p>求人须求大丈夫，济人须济急时无。</p>
<p>渴时一滴如甘露，醉后添杯不如无。</p>
<p>久住令人贱，频来亲也疏。</p>
<p>酒中不语真君子，财上分明大丈夫。</p>
<p>出家如初，成佛有余。</p>
<p>积金千两，不如明解经书。</p>
<p>养子不教如养驴，养女不教如养猪。</p>
<p>有田不耕仓廪虚，有书不读子孙愚。</p>
<p>仓廪虚兮岁月乏，子孙愚兮礼仪疏。</p>
<p>听君一席话，胜读十年书。</p>
<p>人不通今古，马牛而襟裾。</p>
<p>茫茫四海人无数，哪个男儿是丈夫？</p>
<p>白酒酿成缘好客，黄金散尽为收书。</p>
<p>救人一命，胜造七级浮屠。</p>
<p>城门失火，殃及池鱼。</p>
<p>庭前生瑞草，好事不如无。</p>
<p>欲求生富贵，须下死工夫。</p>
<p>百年成之不足，一旦败之有余。</p>
<p>人心似铁，官法如炉。</p>
<p>善化不足，恶化有余。</p>
<p>水至清则无鱼，人太急则无智。</p>
<p>知者减半，愚者全无。</p>
<p>在家由父，出嫁从夫。</p>
<p>痴人畏妇，贤女敬夫。</p>
<p>是非终日有，不听自然无。</p>
<p>竹篱茅舍风光好，道院僧房终不如。</p>
<p>宁可正而不足，不可邪而有余。</p>
<p>宁可信其有，不可信其无。</p>
<p>命里有时终须有，命里无时莫强求。</p>
<p>道院迎仙客，书堂隐相儒。</p>
<p>庭栽栖凤竹，池养化龙鱼。</p>
<p>结交须胜己，似我不如无。</p>
<p>但看三五日，相见不如初。</p>
<p>人情似水分高下，世事如云任卷舒。</p>
<p>会说说都是，不会说无理。</p>
<p>磨刀恨不利，刀利伤人指；求财恨不多，财多害自己。</p>
<p>知足常足，终身不辱；知止常止，终身不耻。</p>
<p>有福伤财，无福伤己。</p>
<p>差之毫厘，失之千里。</p>
<p>若登高必自卑，若涉远必自迩。</p>
<p>三思而行，再思可矣。</p>
<p>动口不如亲为，求人不如求己。</p>
<p>小时是兄弟，长大各乡里。</p>
<p>嫉财莫嫉食，怨生莫怨死。</p>
<p>人见白头嗔，我见白头喜。</p>
<p>多少少年郎，不到白头死。</p>
<p>墙有缝，壁有耳。</p>
<p>好事不出门，坏事传千里。</p>
<p>若要人不知，除非己莫为。</p>
<p>为人不做亏心事，半夜敲门心不惊。</p>
<p>贼是小人，智过君子。</p>
<p>君子固穷，小人穷斯滥矣。</p>
<p>富贵多忧，贫穷自在。</p>
<p>不以我为德，反以我为仇。</p>
<p>宁可直中取，不可曲中求。</p>
<p>人无远虑，必有近忧。</p>
<p>知我者谓我心忧，不知我者谓我何求？</p>
<p>晴天不肯去，直待雨淋头。</p>
<p>成事莫说，覆水难收。</p>
<p>是非只为多开口，烦恼皆因强出头。</p>
<p>忍得一时之气，免得百日之忧。</p>
<p>近来学得乌龟法，得缩头时且缩头。</p>
<p>惧法朝朝乐，欺公日日忧。</p>
<p>人生一世，草长一春。</p>
<p>黑发不知勤学早，转眼便是白头翁。</p>
<p>月过十五光明少，人到中年万事休。</p>
<p>儿孙自有儿孙福，莫为儿孙做马牛。</p>
<p>人生不满百，常怀千岁忧。</p>
<p>今朝有酒今朝醉，明日愁来明日忧。</p>
<p>路逢险处难回避，事到临头不自由。</p>
<p>人平不语，水平不流。</p>
<p>一家养女百家求，一马不行百马忧。</p>
<p>有花方酌酒，无月不登楼。</p>
<p>三杯通大道，一醉解千愁。</p>
<p>深山毕竟藏猛虎，大海终须纳细流。</p>
<p>惜花须检点，爱月不梳头。</p>
<p>大抵选她肌骨好，不搽红粉也风流。</p>
<p>受恩深处宜先退，得意浓时便可休。</p>
<p>莫待是非来入耳，从前恩爱反为仇。</p>
<p>留得五湖明月在，不愁无处下金钩。</p>
<p>休别有鱼处，莫恋浅滩头。</p>
<p>去时终须去，再三留不住。</p>
<p>忍一句，息一怒，饶一着，退一步。</p>
<p>三十不豪，四十不富，五十将来寻死路。</p>
<p>生不认魂，死不认尸。</p>
<p>一寸光阴一寸金，寸金难买寸光阴。</p>
<p>父母恩深终有别，夫妻义重也分离。</p>
<p>人生似鸟同林宿，大难来时各自飞。</p>
<p>人善被人欺，马善被人骑。</p>
<p>人无横财不富，马无夜草不肥。</p>
<p>人恶人怕天不怕，人善人欺天不欺。</p>
<p>善恶到头终有报，只盼来早与来迟。</p>
<p>黄河尚有澄清日，岂能人无得运时？</p>
<p>得宠思辱，居安思危。</p>
<p>念念有如临敌日，心心常似过桥时。</p>
<p>英雄行险道，富贵似花枝。</p>
<p>人情莫道春光好，只怕秋来有冷时。</p>
<p>送君千里，终有一别。</p>
<p>但将冷眼观螃蟹，看你横行到几时。</p>
<p>见事莫说，问事不知。</p>
<p>闲事莫管，无事早归。</p>
<p>假缎染就真红色，也被旁人说是非。</p>
<p>善事可做，恶事莫为。</p>
<p>许人一物，千金不移。</p>
<p>龙生龙子，虎生虎儿。</p>
<p>龙游浅水遭虾戏，虎落平原被犬欺。</p>
<p>一举首登龙虎榜，十年身到凤凰池。</p>
<p>十年寒窗无人问，一举成名天下知。</p>
<p>酒债寻常处处有，人生七十古来稀！</p>
<p>养儿防老，积谷防饥。</p>
<p>鸡豚狗彘之畜，无失其时，数口之家，可以无饥矣。</p>
<p>当家才知盐米贵，养子方知父母恩。</p>
<p>常将有日思无日，莫把无时当有时。</p>
<p>树欲静而风不止，子欲养而亲不待。</p>
<p>时来风送滕王阁，运去雷轰荐福碑。</p>
<p>入门休问荣枯事，且看容颜便得知。</p>
<p>官清司吏瘦，神灵庙祝肥。</p>
<p>息却雷霆之怒，罢却虎狼之威。</p>
<p>饶人算之本，输人算之机。</p>
<p>好言难得，恶语易施。</p>
<p>一言既出，驷马难追。</p>
<p>道吾好者是吾贼，道吾恶者是吾师。</p>
<p>路逢侠客须呈剑，不是才人莫献诗。</p>
<p>三人行必有我师焉。</p>
<p>择其善者而从之，其不善者而改之。</p>
<p>欲昌和顺须为善，要振家声在读书。</p>
<p>少壮不努力，老大徒伤悲。</p>
<p>人有善愿，天必佑之。</p>
<p>莫饮卯时酒，昏昏醉到酉。</p>
<p>莫骂酉时妻，一夜受孤凄。</p>
<p>种麻得麻，种豆得豆。</p>
<p>天眼恢恢，疏而不漏。</p>
<p>见官莫向前，作客莫在后。</p>
<p>宁添一斗，莫添一口。</p>
<p>螳螂捕蝉，岂知黄雀在后？</p>
<p>不求金玉重重贵，但愿儿孙个个贤。</p>
<p>一日夫妻，百世姻缘。</p>
<p>百世修来同船渡，千世修来共枕眠。</p>
<p>杀人一万，自损三千。</p>
<p>伤人一语，利如刀割。</p>
<p>枯木逢春犹再发，人无两度再少年。</p>
<p>未晚先投宿，鸡鸣早看天。</p>
<p>将相顶头堪走马，公侯肚内好撑船。</p>
<p>富人思来年，穷人想眼前。</p>
<p>世上若要人情好，赊去物品莫取钱。</p>
<p>生死有命，富贵在天。</p>
<p>击石原有火，不击乃无烟。</p>
<p>人学始知道，不学亦徒然。</p>
<p>莫笑他人老，终须还到老。</p>
<p>和得邻里好，犹如拾片宝。</p>
<p>但能守本分，终身无烦恼。</p>
<p>大家做事寻常，小家做事慌张。</p>
<p>大家礼义教子弟，小家凶恶训儿郎。</p>
<p>君子爱财，取之有道。</p>
<p>贞妇爱色，纳之以礼。</p>
<p>善有善报，恶有恶报。</p>
<p>不是不报，时候未到。</p>
<p>万恶淫为首，百行孝当先。</p>
<p>人而无信，不知其可也。</p>
<p>一人道虚，千人传实。</p>
<p>凡事要好，须问三老。</p>
<p>若争小利，便失大道。</p>
<p>家中不和邻里欺，邻里不和说是非。</p>
<p>年年防饥，夜夜防盗。</p>
<p>学者是好，不学不好。</p>
<p>学者如禾如稻，不学如草如蒿。</p>
<p>遇饮酒时须饮酒，得高歌处且高歌。</p>
<p>因风吹火，用力不多。</p>
<p>不因渔夫引，怎能见波涛？</p>
<p>无求到处人情好，不饮任他酒价高。</p>
<p>知事少时烦恼少，识人多处是非多。</p>
<p>进山不怕伤人虎，只怕人情两面刀。</p>
<p>强中更有强中手，恶人须用恶人磨。</p>
<p>会使不在家富豪，风流不用衣着佳。</p>
<p>光阴似箭，日月如梭。</p>
<p>天时不如地利，地利不如人和。</p>
<p>黄金未为贵，安乐值钱多。</p>
<p>为善最乐，作恶难逃。</p>
<p>羊有跪乳之恩，鸦有反哺之义。</p>
<p>孝顺还生孝顺子，忤逆还生忤逆儿。</p>
<p>不信但看檐前水，点点滴滴旧窝池。</p>
<p>隐恶扬善，执其两端。</p>
<p>妻贤夫祸少，子孝父心宽。</p>
<p>已覆之水，收之实难。</p>
<p>人生知足时常足，人老偷闲且是闲。</p>
<p>处处绿杨堪系马，家家有路通长安。</p>
<p>既坠釜甑，反顾何益。</p>
<p>见者易，学者难。</p>
<p>厌静还思喧，嫌喧又忆山。</p>
<p>自从心定后，无处不安然。</p>
<p>莫将容易得，便作等闲看。</p>
<p>用心计较般般错，退后思量事事宽。</p>
<p>道路各别，养家一般。</p>
<p>由俭入奢易，从奢入俭难。</p>
<p>知音说与知音听，不是知音莫与谈。</p>
<p>点石化为金，人心犹未足。</p>
<p>信了肚，卖了屋。</p>
<p>他人观花，不涉你目。</p>
<p>他人碌碌，不涉你足。</p>
<p>谁人不爱子孙贤，谁人不爱千钟粟。</p>
<p>奈五行，不是这般题目。</p>
<p>莫把真心空计较，儿孙自有儿孙福。</p>
<p>书到用时方恨少，事非经过不知难。</p>
<p>天下无不是的父母，世上最难得者兄弟。</p>
<p>与人不和，劝人养鹅；与人不睦，劝人架屋。</p>
<p>但行好事，莫问前程。不交僧道，便是好人。</p>
<p>河狭水激，人急计生。</p>
<p>明知山有虎，莫向虎山行。</p>
<p>路不铲不平，事不为不成。</p>
<p>无钱方断酒，临老始读经。</p>
<p>点塔七层，不如暗处一灯。</p>
<p>堂上二老是活佛，何用灵山朝世尊。</p>
<p>万事劝人休瞒昧，举头三尺有神明。</p>
<p>但存方寸土，留与子孙耕。</p>
<p>灭却心头火，剔起佛前灯。</p>
<p>惺惺多不足，蒙蒙作公卿。</p>
<p>众星朗朗，不如孤月独明。</p>
<p>兄弟相害，不如友生。</p>
<p>合理可作，小利不争。</p>
<p>牡丹花好空入目，枣花虽小结实多。</p>
<p>欺老莫欺小，欺人心不明。</p>
<p>勤奋耕锄收地利，他时饱暖谢苍天。</p>
<p>得忍且忍，得耐且耐，不忍不耐，小事成灾。</p>
<p>相论逞英豪，家计渐渐退。</p>
<p>贤妇令夫贵，恶妇令夫败。</p>
<p>一人有庆，兆民咸赖。</p>
<p>人老心未老，人穷志莫穷。</p>
<p>人无千日好，花无百日红。</p>
<p>黄蜂一口针，橘子两边分。</p>
<p>世间痛恨事，最毒淫妇心。</p>
<p>杀人可恕，情理不容。</p>
<p>乍富不知新受用，乍贫难改旧家风。</p>
<p>座上客常满，杯中酒不空。</p>
<p>屋漏更遭连夜雨，行船又遇打头风。</p>
<p>笋因落箨方成竹，鱼为奔波始化龙。</p>
<p>记得少年骑竹马，转眼又是白头翁。</p>
<p>礼义生于富足，盗贼出于赌博。</p>
<p>天上众星皆拱北，世间无水不朝东。</p>
<p>士为知己者死，女为悦己者容。</p>
<p>色即是空，空即是色。</p>
<p>君子安贫，达人知命。</p>
<p>良药苦口利于病，忠言逆耳利于行。</p>
<p>顺天者昌，逆天者亡。</p>
<p>有缘千里来相会，无缘对面不相逢。</p>
<p>有福者昌，无福者亡。</p>
<p>人为财死，鸟为食亡。</p>
<p>夫妻相和好，琴瑟与笙簧。</p>
<p>红粉易妆娇态女，无钱难作好儿郎。</p>
<p>有子之人贫不久，无儿无女富不长。</p>
<p>善必寿老，恶必早亡。</p>
<p>爽口食多偏作病，快心事过恐遭殃。</p>
<p>富贵定要依本分，贫穷不必再思量。</p>
<p>画水无风空作浪，绣花虽好不闻香。</p>
<p>贪他一斗米，失却半年粮。</p>
<p>争他一脚豚，反失一肘羊。</p>
<p>龙归晚洞云犹湿，麝过春山草木香。</p>
<p>平生只会说人短，何不回头把己量？</p>
<p>见善如不及，见恶如探汤。</p>
<p>人穷志短，马瘦毛长。</p>
<p>自家心里急，他人未知忙。</p>
<p>贫无达士将金赠，病有高人说药方。</p>
<p>触来莫与竞，事过心清凉。</p>
<p>秋来满山多秀色，春来无处不花香。</p>
<p>凡人不可貌相，海水不可斗量。</p>
<p>清清之水为土所防，济济之士为酒所伤。</p>
<p>蒿草之下或有兰香，茅茨之屋或有侯王。</p>
<p>无限朱门生饿殍，几多白屋出公卿。</p>
<p>酒里乾坤大，壶中日月长。</p>
<p>拂石坐来春衫冷，踏花归去马蹄香。</p>
<p>万事前身定，浮生空自忙。</p>
<p>叫月子规喉舌冷，宿花蝴蝶梦魂香。</p>
<p>一言不中，千言不用。</p>
<p>一人传虚，百人传实。</p>
<p>万金良药，不如无疾。</p>
<p>千里送鹅毛，礼轻情义重。</p>
<p>世事如明镜，前程暗似漆。</p>
<p>君子怀刑，小人怀惠。</p>
<p>架上碗儿轮流转，媳妇自有做婆时。</p>
<p>人生一世，如驹过隙。</p>
<p>良田万顷，日食一升。</p>
<p>大厦千间，夜眠八尺。</p>
<p>千经万典，孝义为先。</p>
<p>天上人间，方便第一。</p>
<p>一字入公门，九牛拔不出。</p>
<p>八字衙门向南开，有理无钱莫进来。</p>
<p>欲求天下事，须用世间财。</p>
<p>富从升合起，贫因不算来。</p>
<p>近河不得枉使水，近山不得枉烧柴。</p>
<p>家无读书子，官从何处来？</p>
<p>慈不掌兵，义不掌财。</p>
<p>一夫当关，万夫莫开。</p>
<p>万事不由人计较，一生都是命安排。</p>
<p>白云本是无心物，却被清风引出来。</p>
<p>慢行急行，逆取顺取。</p>
<p>命中只有如许财，丝毫不可有闪失。</p>
<p>人间私语，天闻若雷。</p>
<p>暗室亏心，神目如电。</p>
<p>一毫之恶，劝人莫作。一毫之善，与人方便。</p>
<p>亏人是祸，饶人是福，天眼恢恢，报应甚速。</p>
<p>圣贤言语，神钦鬼服。</p>
<p>人各有心，心各有见。</p>
<p>口说不如身逢，耳闻不如目见。</p>
<p>见人富贵生欢喜，莫把心头似火烧。</p>
<p>养兵千日，用在一时。</p>
<p>国清才子贵，家富小儿娇。</p>
<p>利刀割体疮犹使，恶语伤人恨不消。</p>
<p>公道世间唯白发，贵人头上不曾饶。</p>
<p>有才堪出众，无衣懒出门。</p>
<p>为官须作相，及第必争先。</p>
<p>苗从地发，树由枝分。</p>
<p>宅里燃火，烟气成云。</p>
<p>以直报怨，知恩报恩。</p>
<p>红颜今日虽欺我，白发他时不放君。</p>
<p>借问酒家何处有，牧童遥指杏花村。</p>
<p>父子和而家不退，兄弟和而家不分。</p>
<p>一片云间不相识，三千里外却逢君。</p>
<p>官有公法，民有私约。</p>
<p>平时不烧香，临时抱佛脚。</p>
<p>幸生太平无事日，恐防年老不多时。</p>
<p>国乱思良将，家贫思良妻。</p>
<p>池塘积水须防旱，田土深耕足养家。</p>
<p>根深不怕风摇动，树正何愁月影斜。</p>
<p>争得猫儿，失却牛脚。</p>
<p>愚者千虑，必有一得，智者千虑，必有一失。</p>
<p>始吾于人也，听其言而信其行。</p>
<p>今吾于人也，听其言而观其行。</p>
<p>学在一人之下，用在万人之上。</p>
<p>一日为师，终生为父。</p>
<p>忘恩负义，禽兽之徒。</p>
<p>劝君莫将油炒菜，留与儿孙夜读书。</p>
<p>书中自有千钟粟，书中自有颜如玉。</p>
<p>莫怨天来莫怨人，五行八字命生成。</p>
<p>莫怨自己穷，穷要穷得干净；莫羡他人富，富要富得清高。</p>
<p>别人骑马我骑驴，仔细思量我不如，</p>
<p>待我回头看，还有挑脚汉。</p>
<p>路上有饥人，家中有剩饭。</p>
<p>积德与儿孙，要广行方便。</p>
<p>作善鬼神钦，作恶遭天遣。</p>
<p>积钱积谷不如积德，买田买地不如买书。</p>
<p>一日春工十日粮，十日春工半年粮。</p>
<p>疏懒人没吃，勤俭粮满仓。</p>
<p>人亲财不亲，财利要分清。</p>
<p>十分伶俐使七分，常留三分与儿孙，</p>
<p>若要十分都使尽，远在儿孙近在身。</p>
<p>君子乐得做君子，小人枉自做小人。</p>
<p>好学者则庶民之子为公卿，不好学者则公卿之子为庶民。</p>
<p>惜钱莫教子，护短莫从师。</p>
<p>记得旧文章，便是新举子。</p>
<p>人在家中坐，祸从天上落。</p>
<p>但求心无愧，不怕有后灾。</p>
<p>只有和气去迎人，哪有相打得太平。</p>
<p>忠厚自有忠厚报，豪强一定受官刑。</p>
<p>人到公门正好修，留些阴德在后头。</p>
<p>为人何必争高下，一旦无命万事休。</p>
<p>山高不算高，人心比天高。</p>
<p>白水变酒卖，还嫌猪无糟。</p>
<p>贫寒休要怨，宝贵不须骄。</p>
<p>善恶随人作，祸福自己招。</p>
<p>奉劝君子，各宜守己。</p>
<p>只此呈示，万无一失。</p>
<h1 id="下集">下集</h1>
<p>前人俗语，言浅理深。</p>
<p>补遗增广，集成书文。</p>
<p>世上无难事，只怕不专心。</p>
<p>成人不自在，自在不成人；金凭火炼方知色，与人交财便知心。</p>
<p>乞丐无粮，懒惰而成。</p>
<p>勤俭为无价之宝，节粮乃众妙之门。</p>
<p>省事俭用，免得求人。</p>
<p>量大祸不在，机深祸亦深。</p>
<p>善为至宝深深用，心作良田世世耕。</p>
<p>群居防口，独坐防心。</p>
<p>体无病为富贵，身平安莫怨贫。</p>
<p>败家子弟挥金如土，贫家子弟积土成金。</p>
<p>富贵非关天地，祸福不是鬼神。</p>
<p>安分贫一时，本分终不贫。</p>
<p>不拜父母拜干亲，弟兄不和结外人。</p>
<p>人过留名，雁过留声。</p>
<p>择子莫择父，择亲莫择邻。</p>
<p>爱妻之心是主，爱子之心是亲。</p>
<p>事从根起，藕叶连心。</p>
<p>祸与福同门，利与害同城。</p>
<p>清酒红人脸，财帛动人心！</p>
<p>宁可荤口念佛，不可素口骂人。</p>
<p>有钱能说话，无钱话不灵。</p>
<p>岂能尽如人意？但求不愧吾心。</p>
<p>不说自己井绳短，反说他人箍井深。</p>
<p>恩爱多生病，无钱便觉贫。</p>
<p>只学斟酒意，莫学下棋心。</p>
<p>孝莫假意，转眼便为人父母。</p>
<p>善休望报，回头只看汝儿孙！</p>
<p>口开神气散，舌出是非生！</p>
<p>弹琴费指甲，说话费精神。</p>
<p>千贯买田，万贯结邻。</p>
<p>人言未必犹尽，听话只听三分。</p>
<p>隔壁岂无耳，窗外岂无人？</p>
<p>财可养生须注意，事不关己不劳心。</p>
<p>酒不护贤，色不护病；财不护亲，气不护命！</p>
<p>一日不可无常业，安闲便易起邪心！</p>
<p>炎凉世态，富贵更甚于贫贱；嫉妒人心，骨肉更甚于外人！</p>
<p>瓜熟蒂落，水到渠成。</p>
<p>人情送匹马，买卖不饶针！</p>
<p>过头饭好吃，过头话难听！</p>
<p>事多累了自己，田多养了众人。</p>
<p>怕事忍事不生事自然无事；平心静心不欺心何等放心！</p>
<p>天子至尊不过于理，在理良心天下通行。</p>
<p>好话不在多说，有理不在高声！</p>
<p>一朝权在手，便把令来行。</p>
<p>甘草味甜人可食，巧言妄语不可听。</p>
<p>当场不论，过后枉然。</p>
<p>贫莫与富斗，富莫与官争！</p>
<p>官清难逃猾吏手，衙门少有念佛人！</p>
<p>家有千口，主事一人。</p>
<p>父子竭力山成玉，弟兄同心土变金。</p>
<p>当事者迷，旁观者清。</p>
<p>怪人不知理，知理不怪人。</p>
<p>未富先富终不富，未贫先贫终不贫。</p>
<p>少当少取，少输当赢！</p>
<p>饱暖思淫欲，饥寒起盗心！</p>
<p>蚊虫遭扇打，只因嘴伤人！</p>
<p>欲多伤神，财多累心！</p>
<p>布衣得暖真为福，千金平安即是春。</p>
<p>家贫出孝子，国乱显忠臣！</p>
<p>宁做太平犬，莫做离乱人！</p>
<p>人有几等，官有几品。</p>
<p>理不卫亲，法不为民。</p>
<p>自重者然后人重，人轻者便是自轻。</p>
<p>自身不谨，扰乱四邻。</p>
<p>快意事过非快意，自古败名因败事。</p>
<p>伤身事莫做，伤心话莫说。</p>
<p>小人肥口，君子肥身。</p>
<p>地不生无名之辈，天不生无路之人。</p>
<p>一苗露水一苗草，一朝天子一朝臣。</p>
<p>读未见书，如得良友；见已读书，如逢故人。</p>
<p>福满须防有祸，凶多料必无争。</p>
<p>不怕三十而死，只怕死后无名。</p>
<p>但知江湖者，都是薄命人。</p>
<p>不怕方中打死人，只知方中无好人。</p>
<p>说长说短，宁说人长莫说短；施恩施怨，宁施人恩莫施怨。</p>
<p>育林养虎，虎大伤人。</p>
<p>冤家抱头死，事要解交人。</p>
<p>卷帘归乳燕，开扇出苍蝇。</p>
<p>爱鼠常留饭，怜蛾灯罩纱。</p>
<p>人命在天，物命在人。</p>
<p>奸不通父母，贼不通地邻。</p>
<p>盗贼多出赌博，人命常出奸情。</p>
<p>治国信谗必杀忠臣，治家信谗必疏其亲。</p>
<p>治国不用佞臣，治家不用佞妇。</p>
<p>好臣一国之宝，好妇一家之珍。</p>
<p>稳的不滚，滚的不稳。</p>
<p>儿不嫌母丑，狗不嫌家贫。</p>
<p>君子千钱不计较，小人一钱恼人心。</p>
<p>人前显贵，闹里夺争。</p>
<p>要知江湖深，一个不做声。</p>
<p>知止自当出妄想，安贫须是禁奢心。</p>
<p>初入行业，三年事成；初吃馒头，三年口生。</p>
<p>家无生活计，坐吃如山崩。</p>
<p>家有良田万顷，不如薄艺在身；艺多不养家，食多嚼不赢。</p>
<p>命中只有八合米，走遍天下不满升。</p>
<p>使心用心，反害自身。</p>
<p>国家无空地，世上无闲人。</p>
<p>妙药难医怨逆病，混财不富穷命人。</p>
<p>耽误一年春，十年补不清；人能处处能，草能处处生。</p>
<p>会打三班鼓，也要几个人。</p>
<p>人不走不亲，水不打不浑。</p>
<p>三贫三富不到老，十年兴败多少人！</p>
<p>买货买得真，折本折得轻；不怕问到，只怕倒问。</p>
<p>人强不如货强，价高不如口便。</p>
<p>会买买怕人，会卖卖怕人。</p>
<p>只只船上有梢公，天子足下有贫亲。</p>
<p>既知莫望，不知莫向。</p>
<p>在一行，练一行；穷莫失志，富莫癫狂。</p>
<p>天欲令其灭亡，必先让其疯狂。</p>
<p>梢长人胆大，梢短人心慌。</p>
<p>隔行莫贪利，久炼必成钢。</p>
<p>瓶花虽好艳，相看不耐长。</p>
<p>早起三光，迟起三慌。</p>
<p>未来休指望，过去莫思量；时来遇好友，病去遇良方。</p>
<p>布得春风有夏雨，哈得秋风大家凉。</p>
<p>晴带雨伞，饱带饥粮。</p>
<p>满壶全不响，半壶响叮当。</p>
<p>久利之事莫为，众争之地莫往。</p>
<p>老医迷旧疾，朽药误良方；该在水中死，不在岸上亡。</p>
<p>舍财不如少取，施药不如传方。</p>
<p>倒了城墙丑了县官，打了梅香丑了姑娘。</p>
<p>燕子不进愁门，耗子不钻空仓。</p>
<p>苍蝇不叮无缝蛋，谣言不找谨慎人。</p>
<p>一人舍死，万人难当。</p>
<p>人争一口气，佛争一炷香。</p>
<p>门为小人而设，锁乃君子之防。</p>
<p>舌咬只为揉，齿落皆因眶。</p>
<p>硬弩弦先断，钢刀刃自伤。</p>
<p>贼名难受，龟名难当。</p>
<p>好事他人未见讲，错处他偏说得长。</p>
<p>男子无志纯铁无钢，女子无志烂草无瓤。</p>
<p>生男欲得成龙犹恐成獐，生女欲得成凤犹恐成虎。</p>
<p>养男莫听狂言，养女莫叫离母。</p>
<p>男子失教必愚顽，女子失教定粗鲁。</p>
<p>生男莫教弓与弩，生女莫教歌与舞。</p>
<p>学成弓弩沙场灾，学成歌舞为人妾。</p>
<p>财交者密，财尽者疏。</p>
<p>婚姻论财，夫妻之道。</p>
<p>色娇者亲，色衰者疏。</p>
<p>少实胜虚，巧不如拙。</p>
<p>百战百胜不如无争，万言万中不如一默。</p>
<p>有钱不置怨逆产，冤家宜解不宜结。</p>
<p>近朱者赤，近墨者黑。</p>
<p>一个山头一只虎，恶龙难斗地头蛇。</p>
<p>出门看天色，进门看脸色。</p>
<p>商贾买卖如施舍，买卖公平如积德。</p>
<p>天生一人，地生一穴。</p>
<p>家无三年之积不成其家，国无九年之积不成其国。</p>
<p>男子有德便是才，女子无才便是德。</p>
<p>有钱难买子孙贤，女儿不请上门客。</p>
<p>男大当婚女大当嫁，不婚不嫁惹出笑话。</p>
<p>谦虚美德，过谦即诈。</p>
<p>自己跌倒自己爬，望人扶持都是假。</p>
<p>人不知己过，牛不知力大。</p>
<p>一家饱暖千家怨，一物不见赖千家。</p>
<p>当面论人惹恨最大，是与不是随他说吧！</p>
<p>谁人做得千年主，转眼流传八百家。</p>
<p>满载芝麻都漏了，还在水里捞油花！</p>
<p>皇帝坐北京，以理统天下。</p>
<p>五百年前共一家，不同祖宗也同华！</p>
<p>学堂大如官厅，人情大过王法。</p>
<p>找钱犹如针挑土，用钱犹如水推沙！</p>
<p>害人之心不可有，防人之心不可无！</p>
<p>不愁无路，就怕不做。</p>
<p>须向根头寻活计，莫从体面下功夫！</p>
<p>祸从口出，病从口入。</p>
<p>药补不如肉补，肉补不如养补。</p>
<p>思虑之害甚于酒色，日日劳力上床呼疾。</p>
<p>人怕不是福，人欺不是辱。</p>
<p>能言不是真君子，善处方为大丈夫！</p>
<p>为人莫犯法，犯法身无主。</p>
<p>姊妹同肝胆，弟兄同骨肉。</p>
<p>慈母多误子，悍妇必欺夫！</p>
<p>君子千里同舟，小人隔墙易宿。</p>
<p>文钱逼死英雄汉，财不归身恰是无。</p>
<p>妻子如衣服，弟兄似手足。</p>
<p>衣服补易新，手足断难续。</p>
<p>盗贼怨失主，不孝怨父母。</p>
<p>一时劝人以口，百世劝人以书。</p>
<p>我不如人我无其福，人不如我我常知足！</p>
<p>捡金不忘失金人，三两黄铜四两福。</p>
<p>因祸得福，求赌必输。</p>
<p>一言而让他人之祸，一忿而折平生之福。</p>
<p>天有不测风云，人有旦夕祸福。</p>
<p>不淫当斋，淡饱当肉。</p>
<p>缓步当车，无祸当福。</p>
<p>男无良友不知己之有过，女无明镜不知面之精粗。</p>
<p>事非亲做，不知难处。</p>
<p>十年易读举子，百年难淘江湖！</p>
<p>积钱不如积德，闲坐不如看书。</p>
<p>思量挑担苦，空手做是福。</p>
<p>时来易借银千两，运去难赊酒半壶。</p>
<p>天晴打过落雨铺，少时享过老来福。</p>
<p>与人方便自己方便，一家打墙两家好看。</p>
<p>当面留一线，过后好相见。</p>
<p>入门掠虎易，开口告人难。</p>
<p>手指要往内撇，家丑不可外传。</p>
<p>浪子出于祖无德，孝子出于前人贤。</p>
<p>货离乡贵，人离乡贱。</p>
<p>树挪死，人挪活。</p>
<p>在家千日好，出门处处难。</p>
<p>三员长者当官员，几个明人当知县？</p>
<p>明人自断，愚人官断。</p>
<p>人怕三见面，树怕一墨线。</p>
<p>村夫硬似铁，光棍软如棉。</p>
<p>不是撑船手，怎敢拿篙竿！</p>
<p>天下礼仪无穷，一人知识有限。</p>
<p>一人不得二人计，宋江难结万人缘。</p>
<p>家有三亩田，不离衙门前，乡间无强汉，衙门就饿饭。</p>
<p>人人依礼仪，天下不设官。</p>
<p>衙门钱，眼睛钱；田禾钱，千万年。</p>
<p>诗书必读，不可做官。</p>
<p>为人莫当官，当官皆一般。</p>
<p>换了你我去，恐比他还贪。</p>
<p>官吏清廉如修行，书差方便如行善。</p>
<p>靠山吃山，种田吃田。</p>
<p>吃尽美味还是盐，穿尽绫罗还是棉。</p>
<p>一夫不耕，全家饿饭，一女不织，全家受寒。</p>
<p>金银到手非容易，用时方知来时难。</p>
<p>先讲断，后不乱，免得藕断丝不断。</p>
<p>听人劝，得一半。</p>
<p>不怕慢，只怕站。</p>
<p>逢快莫赶，逢贱莫懒。</p>
<p>谋事在人，成事在天！</p>
<p>长路人挑担，短路人赚钱。</p>
<p>宁卖现二，莫卖赊三。</p>
<p>赚钱往前算，折本往后算。</p>
<p>小小生意赚大钱，七十二行出状元。</p>
<p>自己无运至，却怨世界难。</p>
<p>胆大不如胆小，心宽甚如屋宽。</p>
<p>妻贤何愁家不富，子孙何须受祖田。</p>
<p>是儿不死，是财不散。</p>
<p>财来生我易，我去生财难。</p>
<p>十日滩头坐，一日下九滩。</p>
<p>结交一人难上难，得罪一人一时间。</p>
<p>借债经商，卖田还债；赊钱起屋，卖屋还钱。</p>
<p>修起庙来鬼都老，拾得秤来姜卖完。</p>
<p>不嫖莫转，不赌莫看。</p>
<p>节食以去病，少食以延年。</p>
<p>豆腐多了是包水，梢公多了打烂船。</p>
<p>无口过易，无眼过难。</p>
<p>无身过易，无心过难。</p>
<p>不会凫水怨河湾，不会犁田怨枷担。</p>
<p>他马莫骑，他弓莫挽。</p>
<p>要知心腹事，但听口中言。</p>
<p>宁在人前全不会，莫在人前会不全。</p>
<p>事非亲见，切莫乱谈。</p>
<p>打人莫打脸，骂人莫骂短。</p>
<p>好言一句三冬暖，恶语伤人六月寒。</p>
<p>人上十口难盘，帐上万元难还。</p>
<p>放债如施，收债如讨。</p>
<p>告状讨钱，海底摸盐。</p>
<p>衙门深似海，弊病大如天。</p>
<p>银钱莫欺骗，牛马不好变。</p>
<p>好汉莫被人识破，看破不值半文钱。</p>
<p>狗咬对头人，雷打三世冤。</p>
<p>不卖香烧无剩钱，井水不打不满边。</p>
<p>事宽则园，太久则偏。</p>
<p>高人求低易，低人求高难。</p>
<p>有钱就是男子汉，无钱就是汉子难。</p>
<p>人上一百，手艺齐全。</p>
<p>难者不会，会者不难。</p>
<p>生就木头造就船，砍的没得车的圆。</p>
<p>心不得满，事不得全。</p>
<p>鸟飞不尽，话说不完。</p>
<p>人无喜色休开店，事不遂心莫怨天。</p>
<p>选婿莫选田园，选女莫选嫁奁。</p>
<p>红颜女子多薄命，福人出在丑人边。</p>
<p>人将礼义为先，树将花果为园。</p>
<p>临危许行善，过后心又变。</p>
<p>天意违可以人回，命早定可以心挽。</p>
<p>强盗口内出赦书，君子口中无戏言。</p>
<p>贵人语少，贫子话多。</p>
<p>快里须斟酌，耽误莫迟春。</p>
<p>读过古华佗，不如见症多。</p>
<p>东屋未补西屋破，前帐未还后又拖。</p>
<p>今年又说明年富，待到明年差不多。</p>
<p>志不同己，不必强合。</p>
<p>莫道坐中安乐少，须知世上苦情多。</p>
<p>本少利微强如坐，屋檐水也滴得多。</p>
<p>勤俭持家富，谦恭受益多。</p>
<p>细处不断粗处断，黄梅不落青梅落。</p>
<p>见钱起意便是贼，顺手牵羊乃为盗。</p>
<p>要做快活人，切莫寻烦恼。</p>
<p>要做长寿人，莫做短命事。</p>
<p>要做有后人，莫做无后事。</p>
<p>不经一事，不长一智。</p>
<p>宁可无钱使，不可无行止。</p>
<p>栽树要栽松柏，结交要结君子。</p>
<p>秀才不出门，能知天下事。</p>
<p>钱多不经用，儿多不耐死。</p>
<p>弟兄争财家不穷不止，妻妾争风夫不死不止。</p>
<p>男人有志，妇人有势。</p>
<p>夫人死百将临门，将军死一卒不至。</p>
<p>天旱误甲子，人穷误口齿。</p>
<p>百岁无多日，光阴能几时？</p>
<p>父母养其身，自己立其志。</p>
<p>待有余而济人，终无济人之日；待有闲而读书，终无读书之时。</p>
<p>此书传后世，句句必精读，其中礼和义，奉劝告世人。</p>
<p>勤奋读，苦发奋，走遍天涯如游刃。</p>
</div>




  </article>
</main>
</main>



<aside data-pagefind-ignore>
<footer>

<script src="https://sdk.jinrishici.com/v2/browser/jinrishici.js" charset="utf-8"></script>
<div id="poem_sentence" style="display: inline;"></div> —— <div id="poem_info" style="display: inline;"></div>
<script type="text/javascript">
  jinrishici.load(function(result) {
    var sentence = document.querySelector("#poem_sentence")
    var info = document.querySelector("#poem_info")
    sentence.innerHTML = result.data.content
    info.innerHTML = '【' + result.data.origin.dynasty + '】' + result.data.origin.author + '《' + result.data.origin.title + '》'
    });
</script>

  <div>
    <div>
      2012 – 2026 © <a href="https://xiaoledeng.github.io">Xiao-Le Deng</a> · Powered by <a href="https://github.com/xiaoledeng/simple-style">Simple Style</a></div>
  </div>
</footer>

      <script async src="https://www.googletagmanager.com/gtag/js?id=G-1KQQ878L22"></script>
      <script>
        var doNotTrack = false;
        if ( false ) {
          var dnt = (navigator.doNotTrack || window.doNotTrack || navigator.msDoNotTrack);
          var doNotTrack = (dnt == "1" || dnt == "yes");
        }
        if (!doNotTrack) {
          window.dataLayer = window.dataLayer || [];
          function gtag(){dataLayer.push(arguments);}
          gtag('js', new Date());
          gtag('config', 'G-1KQQ878L22');
        }
      </script><script>
window.onload = function() {
    var links = document.getElementsByTagName('a');
    for (var i in links) {
        if (links[i].nodeType != 1) continue;
        if (links[i].hostname != '' && links[i].hostname != window.location.hostname) {
            links[i].className += 'external';
        }
    }
}
</script>

</aside>


</body>


</html>