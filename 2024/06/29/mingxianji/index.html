<!DOCTYPE html>
<html lang="zh">



<aside data-pagefind-ignore>
<head>
<meta charset="utf-8">
<meta name="viewport" content="width=device-width, initial-scale=1">
<meta name="google-site-verification" content="wVu0YjRHHVQnFGYaFYxdYucVcQMkAa11hcJpD_EARdY">
<meta name="author" content="X.L. Deng">
<meta name="referrer" content="always">
<script src="https://cdnjs.cloudflare.com/ajax/libs/mathjax/2.7.2/MathJax.js?config=TeX-MML-AM_SVG"></script><title>《名贤集》 - Xiao-Le Deng (邓小乐)</title>
<link rel="stylesheet" type="text/css" href="/css/main.css">
<link rel="icon" href="/logo/logo.ico" type="image/x-icon">
</head>
</aside>


<body>


<aside data-pagefind-ignore>
<header>
<div>
    <h1><a href="https://xiaoledeng.github.io/" target="_self">Xiao-Le Deng (邓小乐)</a></h1>
    
    
  </div>
  <nav><a href="/">Home</a><a href="/research/">Research</a><a href="/publications/">Publications</a><a href="/tools/">Tools</a><a href="/dao/">Dao</a><a href="/life/">Life</a><a href="/tags/">Tags</a><a href="/search/">Search</a><a href="/about/">About</a>
  </nav>

</header>

</aside>



<main data-pagefind-body>
<main>
  <article>
    <div class="title">
  <h2 data-pagefind-meta="title">《名贤集》</h2>

</div>



<div class="meta">
  <div><span data-pagefind-meta="date">2024-06-29</span></div>
  <div>
    <span><a href="https://xiaoledeng.github.io/tags/book/">#Book</a></span>
      <span><a href="https://xiaoledeng.github.io/tags/chineseclassics/">#ChineseClassics</a></span>
      <span><a href="https://xiaoledeng.github.io/tags/education/">#Education</a></span>
      </div>
  </div>

<div class="content">
  <h1 id="四言集">四言集</h1>
<p>但行好事，莫问前程。与人方便，自己方便。善与人交，久而敬之。人贫志短，马瘦毛长。</p>
<p>人心似铁，官法如炉。谏之双美，毁之双伤。赞叹福生，作念祸生。积善之家，必有余庆。</p>
<p>积恶之家，必有余殃。休争闲气，日有平西。来之不善，去之亦易。人平不语，水平不流。</p>
<p>得荣思辱，处安思危。羊羔虽美，众口难调。事要三思，免劳后悔。太子入学，庶民同例。</p>
<p>官至一品，万法依条。得之有本，失之无本。凡事从实，积福自厚。无功受禄，寝食不安。</p>
<p>财高气壮，势大欺人。言多语失，食多伤心。送朋友酒，日食三餐。酒要少吃，事要多知。</p>
<p>相争告人，万种无益。礼下于人，必有所求。敏而好学，不耻下问。居必择邻，交必良友。</p>
<p>顺天者存，逆天者亡。得人一牛，还人一马。老实常在，脱空常败。人为财死，鸟为食亡。</p>
<p>三人同行，必有我师。人无远虑，必有近忧。寸心不昧，万法皆明。明中施舍，暗里填还。</p>
<p>人间私语，天闻若雷。暗室亏心，神目如电。肚里跷蹊，神道先知。人离乡贱，物离乡贵。</p>
<p>杀人可恕，情理难容。人欲可断，天理可循。心要忠恕，意要诚实。狎昵恶少，久必受累。</p>
<p>屈志老成，急可相依。施惠勿念，受恩莫忘。勿营华屋，勿谋良田。祖宗虽远，祭祀宜诚。</p>
<p>子孙虽愚，诗书宜读。刻薄成家，理无久享。</p>
<h1 id="五言集">五言集</h1>
<p>黄金浮世在，白发故人稀。多金非为贵，安乐值钱多。休争三寸气，白了少年头。</p>
<p>百年随时过，万事转头空。耕牛无宿草，仓鼠有余粮。万事分已定，浮生空自忙。</p>
<p>结有德之朋，绝无义之友。常怀克己心，法度要谨守。君子坦荡荡，小人常戚戚。</p>
<p>见事知长短，人面识高低。心高遮胜事，地高堰水流。水深流去慢，贵人语话迟。</p>
<p>道高龙虎伏，德重鬼神钦。人高谈今古，物高价出头。休倚时来势，提防运去时。</p>
<p>藤萝绕树生，树倒藤萝死。官满如花谢，势败奴欺主。命强人欺鬼，运衰鬼弄人。</p>
<p>人无千日好，花无百日红。人有十年壮，鬼神不敢傍。厨中有剩饭，路上有饥人。</p>
<p>饶人不是痴，过后得便宜。量小非君子，德高乃丈夫。路遥知马力，日久见人心。</p>
<p>常存君子道，须有丈夫志。雁飞不到处，人被名利牵。地有三江水，人无四海心。</p>
<p>有钱善使用，死后一场空。为仁不富矣，为富不仁矣。君子喻于义，小人喻于利。</p>
<p>贫而无怨难，富而无骄易。百年全在命，半点不由人。在家敬父母，何须远烧香？</p>
<p>家和贫也好，不义富如何？晴干开水道，须防暴雨时。寒门生贵子，白屋出公卿。</p>
<p>将相本无种，男儿当自强。欲要夫子行，无可一日清。三千徒众立，七十二贤人。</p>
<p>成人不自在，自在不成人。国正天心顺，官清民自安。妻贤夫祸少，子孝父心宽。</p>
<p>白云朝朝过，青天日日闲。自家无运至，却怨世界难。有钱能解语，无钱语不听。</p>
<p>时间风火性，烧了岁寒衣。人生不满百，常怀千岁忧。来说是非者，便是是非人。</p>
<p>积善有善报，积恶有恶报。报应有早晚，祸福自不错。花有重开日，人无常少年。</p>
<p>人无害虎心，虎有伤人意。上山擒虎易，开口告人难。忠臣不怕死，怕死不忠臣。</p>
<p>从前多少事，过去一场空。满怀心腹事，尽在不言中。既在矮檐下，怎敢不低头。</p>
<p>家贫知孝子，国乱识忠臣。但是登途者，都是福薄人。家贫君子拙，时来小儿强。</p>
<p>命好心也好，富贵直到老；命好心不好，中途夭折了；心命都不好，穷苦直到老。</p>
<p>年老心未老，人穷志不穷。自古皆有死，民无信不立。乖汉瞒痴汉，痴汉总不知。</p>
<p>乖汉做驴子，却被痴汉骑。</p>
<h1 id="六言集">六言集</h1>
<p>常将好事于人，祸不临身害己。既读孔孟之书，必达周公之礼。君子敬而无失，与人恭而有礼。</p>
<p>事君数斯辱矣，朋友数斯疏矣。人无酬天之力，天有养人之心。好马不备双鞍，忠臣不事二主。</p>
<p>常想有力之奴，不念无为之子。人有旦夕祸福，天有昼夜阴晴。君子当权积福，小人仗势欺人。</p>
<p>人将礼乐为先，树将枝叶为圆。马有垂缰之义，狗有湿草之恩。运去黄金失色，时来铁也争光。</p>
<p>怕人知道休做，要人敬重勤学。泰山不却微尘，积少垒成高大。人道谁无烦恼，风来浪也白头。</p>
<h1 id="七言集">七言集</h1>
<p>贫居闹市无人问，富在深山有远亲。人情好似初相见，到老终无怨恨心。</p>
<p>白马红缨彩色新，不是亲者强来亲；一朝马死黄金尽，亲者如同陌路人。</p>
<p>青草发时便盖地，运通何须觅故人。但能依理求生计，何必欺心做恶人。</p>
<p>才与人交辨人心，高山流水向古今。莫作亏心侥幸事，自然灾祸不来侵。</p>
<p>人着人死天不肯，天着人死有何难？我见几家贫了富，几家富了又还贫。</p>
<p>三寸气在千般用，一旦无常万事休。人见利而不见害，鱼见食而不见钩。</p>
<p>是非只为多开口，烦恼皆因强出头。山寺日高僧未起，算来名利不如闲。</p>
<p>欺心莫赌洪天誓，人与世情朝朝随。人生稀有七十馀，多少风光不同居。</p>
<p>长江一去无回浪，人老何曾再少年？大道劝人三件事，戒酒除花莫赌钱。</p>
<p>平生正直无私曲，问甚天公饶不饶。猛虎不在当道卧，困龙也有升天时。</p>
<p>临崖勒马收缰晚，船到江心补漏迟。家业有时为来往，还钱常记借钱时。</p>
<p>金风未动蝉先觉，暗算无常死不知。青山只会明今古，绿水何曾洗是非？</p>
<p>常将有日思无日，莫待无时思有时。善恶到头终有报，只争来早与来迟。</p>
<p>蒿里隐着灵芝草，淤泥陷着紫金杯。劝君莫做亏心事，古往今来放过谁。</p>
<p>言多语失皆因酒，义断亲疏只为钱。有事但近君子说，是非休听小人言。</p>
<p>妻贤何愁家不富，子孝何须父向前？心好家门生贵子，命好何须靠祖田？</p>
<p>侵人田土骗人钱，荣华富贵不多年。莫道眼前无报应，分明折在子孙边。</p>
<p>酒逢知己千杯少，话不投机半句多。衣服破时宾客少，识人多处是非多。</p>
<p>草怕严霜霜怕日，恶人自有恶人磨。月过十五光明少，人到中年万事和。</p>
<p>良言一句三冬暖，恶语伤人六月寒。雨里深山雪里烟，看时容易做时难。</p>
<p>无名草木年年发，不信男儿一世穷。若不与人行方便，念尽弥陀总是空。</p>
<p>少年休笑白头翁，花开能有几日红？越奸越狡越贫穷，奸狡原来天不容；</p>
<p>富贵若从奸狡得，世间呆汉吸西风。忠臣不事二君主，烈女不嫁二夫郎。</p>
<p>小人狡猾心肠歹，君子公平托上苍。一字千金价不多，会文会算有谁过？</p>
<p>身小会文国家用，大汉空长作什么？</p>
</div>




  </article>
</main>
</main>



<aside data-pagefind-ignore>
<footer>

<script src="https://sdk.jinrishici.com/v2/browser/jinrishici.js" charset="utf-8"></script>
<div id="poem_sentence" style="display: inline;"></div> —— <div id="poem_info" style="display: inline;"></div>
<script type="text/javascript">
  jinrishici.load(function(result) {
    var sentence = document.querySelector("#poem_sentence")
    var info = document.querySelector("#poem_info")
    sentence.innerHTML = result.data.content
    info.innerHTML = '【' + result.data.origin.dynasty + '】' + result.data.origin.author + '《' + result.data.origin.title + '》'
    });
</script>

  <div>
    <div>
      2012 – 2025 © <a href="https://xiaoledeng.github.io">Xiao-Le Deng</a> · Powered by <a href="https://github.com/xiaoledeng/simple-style">Simple Style</a></div>
  </div>
</footer>

      <script async src="https://www.googletagmanager.com/gtag/js?id=G-1KQQ878L22"></script>
      <script>
        var doNotTrack = false;
        if ( false ) {
          var dnt = (navigator.doNotTrack || window.doNotTrack || navigator.msDoNotTrack);
          var doNotTrack = (dnt == "1" || dnt == "yes");
        }
        if (!doNotTrack) {
          window.dataLayer = window.dataLayer || [];
          function gtag(){dataLayer.push(arguments);}
          gtag('js', new Date());
          gtag('config', 'G-1KQQ878L22');
        }
      </script><script>
window.onload = function() {
    var links = document.getElementsByTagName('a');
    for (var i in links) {
        if (links[i].nodeType != 1) continue;
        if (links[i].hostname != '' && links[i].hostname != window.location.hostname) {
            links[i].className += 'external';
        }
    }
}
</script>

</aside>


</body>


</html>