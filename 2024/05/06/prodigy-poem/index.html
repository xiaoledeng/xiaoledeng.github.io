<!DOCTYPE html>
<html lang="zh">



<aside data-pagefind-ignore>
<head>
<meta charset="utf-8">
<meta name="viewport" content="width=device-width, initial-scale=1">
<meta name="google-site-verification" content="wVu0YjRHHVQnFGYaFYxdYucVcQMkAa11hcJpD_EARdY">
<meta name="author" content="X.L. Deng">
<meta name="referrer" content="always">
<script src="https://cdnjs.cloudflare.com/ajax/libs/mathjax/2.7.2/MathJax.js?config=TeX-MML-AM_SVG"></script><title>《神童诗》汪洙 - Xiao-Le Deng (邓小乐)</title>
<link rel="stylesheet" type="text/css" href="/css/main.css">
<link rel="icon" href="/logo/logo.ico" type="image/x-icon">
</head>
</aside>


<body>


<aside data-pagefind-ignore>
<header>
<div>
    <h1><a href="https://xiaoledeng.github.io/" target="_self">Xiao-Le Deng (邓小乐)</a></h1>
    
    
  </div>
  <nav><a href="/">Home</a><a href="/research/">Research</a><a href="/publications/">Publications</a><a href="/tools/">Tools</a><a href="/dao/">Dao</a><a href="/life/">Life</a><a href="/tags/">Tags</a><a href="/search/">Search</a><a href="/about/">About</a>
  </nav>

</header>

</aside>



<main data-pagefind-body>
<main>
  <article>
    <div class="title">
  <h2 data-pagefind-meta="title">《神童诗》汪洙</h2>

</div>



<div class="meta">
  <div><span data-pagefind-meta="date">2024-05-06</span></div>
  <div>
    <span><a href="https://xiaoledeng.github.io/tags/poetry/">#Poetry</a></span>
      <span><a href="https://xiaoledeng.github.io/tags/chineseclassics/">#ChineseClassics</a></span>
      </div>
  </div>

<div class="content">
  <p>天子重英豪，文章教尔曹；万般皆下品，惟有读书高。</p>
<p>少小须勤学，文章可立身；满朝朱紫贵，尽是读书人。</p>
<p>学问勤中得，萤窗万卷书；三冬今足用，谁笑腹空虚。</p>
<p>自小多才学，平生志气高；别人怀宝剑，我有笔如刀。</p>
<p>朝为田舍郎，暮登天子堂；将相本无种，男儿当自强。</p>
<p>学乃身之宝，儒为席上珍；君看为宰相，必用读书人。</p>
<p>莫道儒冠误，诗书不负人；达而相天下，穷则善其身。</p>
<p>遗子满赢金，何如教一经；姓名书锦轴，朱紫佐朝廷。</p>
<p>古有千文义，须知学后通；圣贤俱间出，以此发蒙童。</p>
<p>神童衫子短，袖大惹春风；未去朝天子，先来谒相公。</p>
<p>年纪虽然小，文章日渐多；待看十五六，一举便登科。</p>
<p>大比因时举，乡书以类升；名题仙桂籍，天府快先登。</p>
<p>喜中青钱选，才高压俊英；萤窗新脱迹，雁塔早题名。</p>
<p>年小初登第，皇都得意回；禹门三级浪，平地一声雷。</p>
<p>一举登科目，双亲未老时；锦衣归故里，端的是男儿。</p>
<p>玉殿传金榜，君恩赐状头；英雄三百辈，附我步瀛洲。</p>
<p>慷慨丈夫志，生当忠孝门；为官须作相，及第必争先。</p>
<p>宫殿召绕耸，街衢竞物华；风云今际会，千古帝王家。</p>
<p>日月光天德，山河壮帝居；太平无以报，愿上万年书。</p>
<p>久旱逢甘雨，他乡遇故知；洞房花烛夜，金榜挂名时。</p>
<p>土脉阳和动，韶华满眼新；一支梅破腊，万象渐回春。</p>
<p>柳色浸衣绿，桃花映酒红；长安游冶子，日日醉春风。</p>
<p>淑景余三月，莺花已半稀；浴沂谁氏子，三叹咏而归。</p>
<p>数点雨余雨，一番寒食寒；杜鹃花发处，血泪染成丹。</p>
<p>春到清明好，晴天锦绣纹；年年当此节，底事雨纷纷。</p>
<p>风阁黄昏夜，开轩内晚凉；月华在户白，何处递荷香？</p>
<p>一雨初收霁，金民特送凉；书窗应自爽，灯火夜偏长。</p>
<p>庭下陈瓜果，云端闻彩车；争如郝隆子，只晒腹中书。</p>
<p>九日龙山饮，黄花笑逐臣；醉看风落帽，舞爱月留人。</p>
<p>昨日登高罢，今朝再举觞；菊荷何太苦，遭此两重阳。</p>
<p>北帝方行令，天晴爱日和；农工新筑土，天庆纳嘉禾。</p>
<p>檐外三竿日，新添一线长；登台观气象，云物喜呈祥。</p>
<p>冬天更筹尽，春附斗柄回；寒暄一夜隔，客鬓两年催。</p>
<p>解落三秋叶，能开二月花；过江千尺浪，入竹万杆斜。</p>
<p>人在艳阳中，桃花映面红；年年二三月，底事笑春风。</p>
<p>院落沉沉晓，花开白雪香；一枝轻带雨，泪湿贵妃妆。</p>
<p>枝缀霜葩白，无言笑晓凤；清芳谁是侣，色间小桃红。</p>
<p>倾国姿容别，多开富贵家；临轩一赏后，轻薄万千花。</p>
<p>墙角一枝梅，凌寒独自开；遥知不是雪，为有暗香来。</p>
<p>柯干如金石，心坚耐岁寒；平生谁结友，宜共竹松看。</p>
<p>居可无君子，交情耐岁寒；春风频动处，日日报平安。</p>
<p>春水满泗泽，夏云多奇峰；秋月扬明辉，冬岭秀孤松。</p>
<p>诗酒琴棋客，风花雪月天；有名闲富贵，无事散神仙。</p>
<p>道院迎仙客，书道隐相儒；庭裁栖凤竹，池养化龙鱼。</p>
<p>春游芳草地，夏赏绿荷池；秋饮黄花酒，冬吟白雪诗。</p>
</div>




  </article>
</main>
</main>



<aside data-pagefind-ignore>
<footer>

<script src="https://sdk.jinrishici.com/v2/browser/jinrishici.js" charset="utf-8"></script>
<div id="poem_sentence" style="display: inline;"></div> —— <div id="poem_info" style="display: inline;"></div>
<script type="text/javascript">
  jinrishici.load(function(result) {
    var sentence = document.querySelector("#poem_sentence")
    var info = document.querySelector("#poem_info")
    sentence.innerHTML = result.data.content
    info.innerHTML = '【' + result.data.origin.dynasty + '】' + result.data.origin.author + '《' + result.data.origin.title + '》'
    });
</script>

  <div>
    <div>
      2012 – 2026 © <a href="https://xiaoledeng.github.io">Xiao-Le Deng</a> · Powered by <a href="https://github.com/xiaoledeng/simple-style">Simple Style</a></div>
  </div>
</footer>

      <script async src="https://www.googletagmanager.com/gtag/js?id=G-1KQQ878L22"></script>
      <script>
        var doNotTrack = false;
        if ( false ) {
          var dnt = (navigator.doNotTrack || window.doNotTrack || navigator.msDoNotTrack);
          var doNotTrack = (dnt == "1" || dnt == "yes");
        }
        if (!doNotTrack) {
          window.dataLayer = window.dataLayer || [];
          function gtag(){dataLayer.push(arguments);}
          gtag('js', new Date());
          gtag('config', 'G-1KQQ878L22');
        }
      </script><script>
window.onload = function() {
    var links = document.getElementsByTagName('a');
    for (var i in links) {
        if (links[i].nodeType != 1) continue;
        if (links[i].hostname != '' && links[i].hostname != window.location.hostname) {
            links[i].className += 'external';
        }
    }
}
</script>

</aside>


</body>


</html>