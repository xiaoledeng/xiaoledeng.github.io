<!DOCTYPE html>
<html lang="zh">



<aside data-pagefind-ignore>
<head>
<meta charset="utf-8">
<meta name="viewport" content="width=device-width, initial-scale=1">
<meta name="google-site-verification" content="wVu0YjRHHVQnFGYaFYxdYucVcQMkAa11hcJpD_EARdY">
<meta name="author" content="X.L. Deng">
<meta name="referrer" content="always">
<script src="https://cdnjs.cloudflare.com/ajax/libs/mathjax/2.7.2/MathJax.js?config=TeX-MML-AM_SVG"></script><title>《黄帝阴符经》 - Xiao-Le Deng (邓小乐)</title>
<link rel="stylesheet" type="text/css" href="/css/main.css">
<link rel="icon" href="/logo/logo.ico" type="image/x-icon">
</head>
</aside>


<body>


<aside data-pagefind-ignore>
<header>
<div>
    <h1><a href="https://xiaoledeng.github.io/" target="_self">Xiao-Le Deng (邓小乐)</a></h1>
    
    
  </div>
  <nav><a href="/">Home</a><a href="/research/">Research</a><a href="/publications/">Publications</a><a href="/tools/">Tools</a><a href="/dao/">Dao</a><a href="/life/">Life</a><a href="/tags/">Tags</a><a href="/search/">Search</a><a href="/about/">About</a>
  </nav>

</header>

</aside>



<main data-pagefind-body>
<main>
  <article>
    <div class="title">
  <h2 data-pagefind-meta="title">《黄帝阴符经》</h2>

</div>



<div class="meta">
  <div><span data-pagefind-meta="date">2024-03-27</span></div>
  <div>
    <span><a href="https://xiaoledeng.github.io/tags/book/">#Book</a></span>
      <span><a href="https://xiaoledeng.github.io/tags/chineseclassics/">#ChineseClassics</a></span>
      <span><a href="https://xiaoledeng.github.io/tags/destiny/">#Destiny</a></span>
      <span><a href="https://xiaoledeng.github.io/tags/dao/">#Dao</a></span>
      <span><a href="https://xiaoledeng.github.io/tags/x/">#X</a></span>
      </div>
  </div>

<div class="content">
  <h1 id="上篇">上篇</h1>
<p>观天之道，执天之行，尽矣。</p>
<p>天有五贼，见之者昌。五贼在心，施行于天。宇宙在乎手，万化生乎身。</p>
<p>天性，人也；人心，机也。立天之道，以定人也。</p>
<p>天发杀机，移星易宿；地发杀机，龙蛇起陆；人发杀机，天地反覆。天人合发，万变定基。</p>
<p>性有巧拙，可以伏藏。九窍之邪，在乎三要，可以动静。</p>
<p>火生于木，祸发必克。奸生于国，时动必溃。知之修炼，谓之圣人。</p>
<h1 id="中篇">中篇</h1>
<p>天生天杀，道之理也。</p>
<p>天地，万物之盗。万物，人之盗。人，万物之盗。三盗既宜，三才既安。故曰：「食其时，百骸理；动其机，万化安。」</p>
<p>人知其神之神，不知不神之所以神也。</p>
<p>日月有数，大小有定。圣功生焉，神明出焉。</p>
<p>其盗机也，天下莫能见莫能知。君子得之固躬，小人得之轻命。</p>
<h1 id="下篇">下篇</h1>
<p>瞽者善听，聋者善视。绝利一源，用师十倍。三反昼夜，用师万倍。</p>
<p>心生于物，死于物，机在于目。</p>
<p>天之无恩，而大恩生，迅雷烈风，莫不蠢然。</p>
<p>至乐性馀，至静性廉。天之至私，用之至公。禽之制在炁。</p>
<p>生者死之根，死者生之根。恩生于害，害生于恩。</p>
<p>愚人以天地文理圣，我以时物文理哲。</p>
<p>人以愚虞圣，我以不愚虞圣；人以奇期圣，我以不奇期圣。故曰：「沉水入火，自取灭亡。」</p>
<p>自然之道静，故天地万物生。天地之道浸，故阴阳胜。阴阳相推，而变化顺矣。是故圣人知自然之道不可违，因而制之。</p>
<p>至静之道，律历所不能契。爰有奇器，是生万象。八卦甲子，神机鬼藏。阴阳相胜之术，昭昭乎进乎象矣。</p>
</div>




  </article>
</main>
</main>



<aside data-pagefind-ignore>
<footer>

<script src="https://sdk.jinrishici.com/v2/browser/jinrishici.js" charset="utf-8"></script>
<div id="poem_sentence" style="display: inline;"></div> —— <div id="poem_info" style="display: inline;"></div>
<script type="text/javascript">
  jinrishici.load(function(result) {
    var sentence = document.querySelector("#poem_sentence")
    var info = document.querySelector("#poem_info")
    sentence.innerHTML = result.data.content
    info.innerHTML = '【' + result.data.origin.dynasty + '】' + result.data.origin.author + '《' + result.data.origin.title + '》'
    });
</script>

  <div>
    <div>
      2012 – 2026 © <a href="https://xiaoledeng.github.io">Xiao-Le Deng</a> · Powered by <a href="https://github.com/xiaoledeng/simple-style">Simple Style</a></div>
  </div>
</footer>

      <script async src="https://www.googletagmanager.com/gtag/js?id=G-1KQQ878L22"></script>
      <script>
        var doNotTrack = false;
        if ( false ) {
          var dnt = (navigator.doNotTrack || window.doNotTrack || navigator.msDoNotTrack);
          var doNotTrack = (dnt == "1" || dnt == "yes");
        }
        if (!doNotTrack) {
          window.dataLayer = window.dataLayer || [];
          function gtag(){dataLayer.push(arguments);}
          gtag('js', new Date());
          gtag('config', 'G-1KQQ878L22');
        }
      </script><script>
window.onload = function() {
    var links = document.getElementsByTagName('a');
    for (var i in links) {
        if (links[i].nodeType != 1) continue;
        if (links[i].hostname != '' && links[i].hostname != window.location.hostname) {
            links[i].className += 'external';
        }
    }
}
</script>

</aside>


</body>


</html>