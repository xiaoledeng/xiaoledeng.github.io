<!DOCTYPE html>
<html lang="zh">



<aside data-pagefind-ignore>
<head>
<meta charset="utf-8">
<meta name="viewport" content="width=device-width, initial-scale=1">
<meta name="google-site-verification" content="wVu0YjRHHVQnFGYaFYxdYucVcQMkAa11hcJpD_EARdY">
<meta name="author" content="X.L. Deng">
<meta name="referrer" content="always">
<script src="https://cdnjs.cloudflare.com/ajax/libs/mathjax/2.7.2/MathJax.js?config=TeX-MML-AM_SVG"></script><title>《守弱学》杜预 - Xiao-Le Deng (邓小乐)</title>
<link rel="stylesheet" type="text/css" href="/css/main.css">
<link rel="icon" href="/logo/logo.ico" type="image/x-icon">
</head>
</aside>


<body>


<aside data-pagefind-ignore>
<header>
<div>
    <h1><a href="https://xiaoledeng.github.io/" target="_self">Xiao-Le Deng (邓小乐)</a></h1>
    
    
  </div>
  <nav><a href="/">Home</a><a href="/research/">Research</a><a href="/publications/">Publications</a><a href="/tools/">Tools</a><a href="/dao/">Dao</a><a href="/life/">Life</a><a href="/tags/">Tags</a><a href="/search/">Search</a><a href="/about/">About</a>
  </nav>

</header>

</aside>



<main data-pagefind-body>
<main>
  <article>
    <div class="title">
  <h2 data-pagefind-meta="title">《守弱学》杜预</h2>

</div>



<div class="meta">
  <div><span data-pagefind-meta="date">2024-11-15</span></div>
  <div>
    <span><a href="https://xiaoledeng.github.io/tags/book/">#Book</a></span>
      <span><a href="https://xiaoledeng.github.io/tags/chineseclassics/">#ChineseClassics</a></span>
      <span><a href="https://xiaoledeng.github.io/tags/dao/">#Dao</a></span>
      </div>
  </div>

<div class="content">
  <h1 id="敬强篇-卷一">敬强篇 卷一</h1>
<p>世之强弱，天之常焉。</p>
<p>强者为尊，不敬则殃，生之大道，乃自知也。</p>
<p>君子不惧死，而畏无礼。小人可欺天，而避实祸。</p>
<p>非敬，爱己矣。智不代力，贤者不显其智。弱须待时，明者毋掩其弱。</p>
<p>奉强损之，以其自乱也。示弱愚之，以其自谬焉。</p>
<h1 id="保愚篇-卷二">保愚篇 卷二</h1>
<p>人不知者多矣。知之幸也，不知未咎。</p>
<p>智以智取，智不及则乖。愚以愚胜，愚有余则逮。</p>
<p>智或难为，余则克之，得无人者皆愚乎？</p>
<p>上不忌愚，忌异志也。下不容诈，容有诚也。上明而下愚，危亦安。下聪而上昏，运必尽。</p>
<p>言智者莫畏，畏言愚也。</p>
<h1 id="安贫篇-卷三">安贫篇 卷三</h1>
<p>贫无所依，不争惟大，困有心贼，抑之无恙。</p>
<p>不恶窘者，知天也。惰以致贫，羞也。廉以不富，荣也。蹇以无货，嗟也。</p>
<p>贵生败儿，贱出公卿。达无直友，难存管鲍。</p>
<p>勿失仁者终富，天酬焉。莫道苦者终盛，人敬矣。</p>
<h1 id="抑尊篇-卷四">抑尊篇 卷四</h1>
<p>智尊者未必强，名实弗契也。霸者存其弱，胜败无常焉。</p>
<p>弱不称尊，称必害。强勿逾礼，逾则寇。</p>
<p>不罪于下，祸寡也。目无贵贱，君子也。心系名利，小人也。君子尊而泽人，小人贵而害众。</p>
<p>至善无迹，然惠存也。至尊无威，然心慑耳。</p>
<h1 id="守卑篇-卷五">守卑篇 卷五</h1>
<p>智人卑莫僭，赢马勿驰。草木同衰，威存其荣。</p>
<p>君不正臣谲，君之过也。上无私下谠，上之功也。</p>
<p>功过由人，尊卑守序，卑不弄权，轻焉。宠不树敌，绝焉。陋不论道，暴焉。</p>
<p>堪亲者非贵，远之不辱也。毋失者乃节，恃之者必成矣。</p>
<h1 id="示缺篇-卷六">示缺篇 卷六</h1>
<p>天非尽善，人无尽美。不理之璞，其真乃存。</p>
<p>求人休言吾能，悦上故彰己丑。治下不夺其功。君子示其短，不示其长。小人用其智，不用其拙。</p>
<p>不测之人，高士也。内不避害，害止于内焉。外不就祸，祸拒于外哉。</p>
<h1 id="忍辱篇-卷七">忍辱篇 卷七</h1>
<p>至辱非辱，乃自害也，至忍非忍，乃自谅也。君子不怨人，怨天也。小人不畏君子，畏罚也。君子小人，辱之可鉴焉。强而无仁，天辱之。弱而不振，人辱之。辱不灭人，灭于纵怒。大辱加于智者，寡焉。大难止于忍者，息焉。</p>
<h1 id="恕人篇-卷八">恕人篇 卷八</h1>
<p>天威贵德，非罚也。人望贵量，非显也。恕人恕己，愈蹙愈为。君子可恕，其心善焉。小人可恕，其情殆焉。不恕者唯事也。</p>
<p>富而怜贫，莫损其富。贫而助人，堪脱其贫。</p>
<p>人不恕吾，非人过也。吾不恕人，乃吾罪矣。</p>
<h1 id="弱胜篇-卷九">弱胜篇 卷九</h1>
<p>名弱者，实大用也。致胜者，未必优也。弱而人怜，怜则助。劣而人恕，恕则幸。庸而人纳，纳则遇。以贱为耻，其人方奋。以拙为憾，其人乃进。无依者自强，势所迫焉。贤以义胜，义不容恶也。忠以诚归，诚不输奸也。</p>
</div>




  </article>
</main>
</main>



<aside data-pagefind-ignore>
<footer>

<script src="https://sdk.jinrishici.com/v2/browser/jinrishici.js" charset="utf-8"></script>
<div id="poem_sentence" style="display: inline;"></div> —— <div id="poem_info" style="display: inline;"></div>
<script type="text/javascript">
  jinrishici.load(function(result) {
    var sentence = document.querySelector("#poem_sentence")
    var info = document.querySelector("#poem_info")
    sentence.innerHTML = result.data.content
    info.innerHTML = '【' + result.data.origin.dynasty + '】' + result.data.origin.author + '《' + result.data.origin.title + '》'
    });
</script>

  <div>
    <div>
      2012 – 2026 © <a href="https://xiaoledeng.github.io">Xiao-Le Deng</a> · Powered by <a href="https://github.com/xiaoledeng/simple-style">Simple Style</a></div>
  </div>
</footer>

      <script async src="https://www.googletagmanager.com/gtag/js?id=G-1KQQ878L22"></script>
      <script>
        var doNotTrack = false;
        if ( false ) {
          var dnt = (navigator.doNotTrack || window.doNotTrack || navigator.msDoNotTrack);
          var doNotTrack = (dnt == "1" || dnt == "yes");
        }
        if (!doNotTrack) {
          window.dataLayer = window.dataLayer || [];
          function gtag(){dataLayer.push(arguments);}
          gtag('js', new Date());
          gtag('config', 'G-1KQQ878L22');
        }
      </script><script>
window.onload = function() {
    var links = document.getElementsByTagName('a');
    for (var i in links) {
        if (links[i].nodeType != 1) continue;
        if (links[i].hostname != '' && links[i].hostname != window.location.hostname) {
            links[i].className += 'external';
        }
    }
}
</script>

</aside>


</body>


</html>