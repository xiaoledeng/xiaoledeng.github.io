<!DOCTYPE html>
<html lang="zh">



<aside data-pagefind-ignore>
<head>
<meta charset="utf-8">
<meta name="viewport" content="width=device-width, initial-scale=1">
<meta name="google-site-verification" content="wVu0YjRHHVQnFGYaFYxdYucVcQMkAa11hcJpD_EARdY">
<meta name="author" content="X.L. Deng">
<meta name="referrer" content="always">
<script src="https://cdnjs.cloudflare.com/ajax/libs/mathjax/2.7.2/MathJax.js?config=TeX-MML-AM_SVG"></script><title>《权谋残卷》张居正 - Xiao-Le Deng (邓小乐)</title>
<link rel="stylesheet" type="text/css" href="/css/main.css">
<link rel="icon" href="/logo/logo.ico" type="image/x-icon">
</head>
</aside>


<body>


<aside data-pagefind-ignore>
<header>
<div>
    <h1><a href="https://xiaoledeng.github.io/" target="_self">Xiao-Le Deng (邓小乐)</a></h1>
    
    
  </div>
  <nav><a href="/">Home</a><a href="/research/">Research</a><a href="/publications/">Publications</a><a href="/tools/">Tools</a><a href="/dao/">Dao</a><a href="/life/">Life</a><a href="/tags/">Tags</a><a href="/search/">Search</a><a href="/about/">About</a>
  </nav>

</header>

</aside>



<main data-pagefind-body>
<main>
  <article>
    <div class="title">
  <h2 data-pagefind-meta="title">《权谋残卷》张居正</h2>

</div>



<div class="meta">
  <div><span data-pagefind-meta="date">2026-01-05</span></div>
  <div>
    <span><a href="https://xiaoledeng.github.io/tags/book/">#Book</a></span>
      <span><a href="https://xiaoledeng.github.io/tags/chineseclassics/">#ChineseClassics</a></span>
      <span><a href="https://xiaoledeng.github.io/tags/dao/">#Dao</a></span>
      <span><a href="https://xiaoledeng.github.io/tags/destiny/">#Destiny</a></span>
      </div>
  </div>

<div class="content">
  <h1 id="智察卷一">智察卷一</h1>
<p>月晕而风，础润而雨，人事虽殊，其理一也。唯善察者能见微知著。</p>
<p>不察，何以烛情照奸？察然后知真伪，辨虚实。夫察而后明，明而断之、伐之，事方可图。察之不明，举之不显。</p>
<p>听其言而观其行，观其色而究其实。</p>
<p>察者智，不察者迷。明察，进可以全国，退可以保身。君子宜惕然。</p>
<p>察不明则奸佞生，奸佞生则贤人去，贤人去则国不举，国不举，必殆，殆则危矣。</p>
<h1 id="筹谋卷二">筹谋卷二</h1>
<p>君子谋国，而小人谋身。谋国者，先忧天下；谋身者，先利自身。盖智者所图者远，所谋者深。唯其深远，方能顺天应人。</p>
<p>守之伐之，不如以德伏之。宜远图而近取。见先机，善筹划。</p>
<p>圣王之举事，考之于蓍龟，不如谛之于谋虑；炫之以武，不如伐之以义。</p>
<p>察而后谋，谋而后动，深思远虑，计无不中。故为其诤，不如为其谋；为其死，不如助其生。羽翼既丰，何虑不翱翔千里。</p>
<p>察人性，顺人情，然后可趁，其必有谐。</p>
<p>所谋在势，势之变也，我强则敌弱，敌弱则我强。倾举国之兵而伐之，不如令其自伐。</p>
<p>勇者搏之，不如智者谋之。以力取之，不如以计图之。攻而伐之，不如晓之以理，动之以情，诱之以利；或雷霆万钧，令人闻风丧胆，而后图之。</p>
<p>实以虚之，虚以实之，以其昏昏，独我昭昭。</p>
<p>人皆知金帛为贵，而不知更有远甚于金帛者。谋之不深，而行之不远，人取小，我取大；人视近，我视远。未雨绸缪，智者所为也。</p>
<h1 id="用人卷三">用人卷三</h1>
<p>为政之道，在于辨善恶，明赏罚。倘法明而令审，不卜而吉；劳养功贵，不祝而福。</p>
<p>贤者立而国兴；小人立而邦危。有国者宜详审之。故小人宜务去，而君子宜务进。</p>
<p>大德容下，大道容众。盖趋利而避害，此人心之常也，宜恕以安人心。故与其为渊驱鱼，不如施之以德，市之以恩。</p>
<p>而诱之以赏，策之以罚，感之以恩。取大节，宥小过，而士无不肯用命矣。</p>
<p>赏不患寡而患不公，罚不患严而患不平。赏以兴德，罚以禁奸。使下畏罚而利赏，下也；好德而恩进，上也。天下无不可用之材，唯在于所用。</p>
<h1 id="事上卷四">事上卷四</h1>
<p>事上宜以诚，诚则无隙，故宁忤而不欺。不以小过而损大节，忠也，智也。</p>
<p>不欺上，亦不辱君，勉主以体恤，谕主以长策，不使主超然立乎显荣之外，天下称孝焉。荣辱与共，进退以俱，上下一心，事方可济。骄上欺下，岂可长久？</p>
<p>攻城易，攻心难。故示之以礼，树之以威，上也。</p>
<p>上怨报之以德，上毁报之以誉，上疑报之以诚。隙嫌不生，自无虞。事君以忠，不涓细流。待人以诚，不留小隙。</p>
<p>为上计，不以小惠，而以长策。小惠人人可为，长策非贤者不能为之。故事之以谀，不如进之以忠。助之喜，不如为之忧。</p>
<p>思上之所思，而虑其无所思；为君谋利，不如为君求安。思之深，而虑之远。锦上添花，不如雪中送炭。</p>
<h1 id="避祸卷五">避祸卷五</h1>
<p>廓然怀天下之志，而宜韬之晦。牙坚而先失，舌柔而后存。柔克刚，而弱胜强。人心有所叵测，知人机者，危矣。故知微者宜善藏之。</p>
<p>考祸福之原，察盛衰之始，防事之未萌，避难于无形，此为上智。祸之于人，避之而不及。唯智者可以识其兆，以其昭昭，而示人昏昏，然后可以全身。</p>
<p>君臣各安其位，上下各守其分。居安思危，临渊止步。故《易》曰潜龙勿用，而亢龙有悔。夫利器者，人所欲取。故身怀利器者危。</p>
<p>宜示之以无而去其疑，方无咎。不矜才，不伐功，不忘本。为人以谦，为政以和，守其常也。</p>
<p>有隙则明示之，令其谗不得入；大用而谕之小用，令其毁无以生。</p>
<p>不折大节，不弃小惠。进退有据，循天理而存人情，此所以为全身之术也。</p>
<p>必欲图之，勿以小惠，以大德；不以图近，而谋远。</p>
<p>恃于人者不如自恃。自恃者寿，自足者福。顺天应人，故常在。</p>
<p>自爱者重。危房不可近，危邦不可入。明珠必待识者，宝剑只酬壮士。</p>
<p>以贤臣而事昏主，危矣。故明主则谏，昏君则去。不去而隐于朝，宜也。知其雄，守其雌。事不可为而身退，此为明哲保身之道也。</p>
<h1 id="度势卷六">度势卷六</h1>
<p>势者，适也。适之则生，逆之则危；得之则强，失之则弱。事有缓急，急不宜缓，缓不宜急。因时度势，各得所安。</p>
<p>避其锐，解其纷；寻其隙，乘其弊，不劳而天下定。</p>
<p>势可乘，亦可造。致虚守静，因势利导。敌不知我而我知敌，或守如处子，或劲如脱兔。善度势者乘敌之隙，不善度势者示敌以隙。知其心，度其情，察其微，则见其势矣。</p>
<p>观其变而待其势，知其雄而守其雌，疲之扰之，然后可图。</p>
<p>势可乘乎？势不可乘乎？智者睹未明，况己著乎，唯在断矣。智无识不立，无胆不行。</p>
<p>为谋，所重者胆，所贵者智；胆智兼备，势则可为。</p>
<p>见宜远而识宜大，谋宜深而胆宜壮。军无威无以立，令无罚无以行。威慑之，智取之，胆胜之，则何敌不克，何坚不攻？正胜邪，直胜曲。浩然正气，而奸佞折。</p>
<h1 id="攻心卷七">攻心卷七</h1>
<p>城可摧而心不可折，帅可取而志不可夺。所难者唯在一心。攻其心，折其志，不战而屈之，谋之上也。</p>
<p>攻心者，晓之以理，动之以情，示之以义，服之以威。</p>
<p>君子好德，小人好利。辨之羞之，耻之，驱之于德。</p>
<p>移花接木，假凤虚凰，谋略之道，唯在一心。乱其志，折其锋，不战自胜。</p>
<p>治不以暴而以道，胜不以勇而以仁。故彼以暴，我以道；彼以勇，我以仁；然后胜负之数分矣。</p>
<p>攻心之术多矣。如武穆用兵，在乎一心。乱之扰之，激之困之，俟之以变，然后图之。欲得之，先弃之；欲扬之，先抑之。畏之危之，其心必折，计然后可用。</p>
<p>虚予而实取之。示之以害，其必为我所用。欲得其心，莫若投其所好。君喜则我喜，君憎则我憎，我与君同心，则君不为我异。</p>
<h1 id="权奇卷八">权奇卷八</h1>
<p>善察者明，慎思者智。诱之以计，待之以隙。不治狱而明判，不用兵而夺城，非智者谁为？</p>
<p>夫欲行一事，辄以他事掩之，不使疑生，不使衅兴。此即明修栈道，暗度陈仓。</p>
<p>事有不可拒者，勿拒。拖之缓之，消其势也，而后徐图。</p>
<p>假神鬼以立威，而人莫辨真伪。伪称天命，其徒必广。将计就计，就势骑驴，诡之异之，以伏其心。此消彼涨，此涨彼消，其理一也，不诡于敌而诡于己，己之气盛，敌气必衰。</p>
<p>意欲取之，必先纵之；意欲除之，必先骄之。然后乘其势矣。</p>
<p>敌强则弱之，敌实则虚之。弱之虚之，不我害也。</p>
<p>偷梁换柱，移花接木。妙手空空，弥祸患于无形。釜底抽薪，上楼撤梯，虽曰巧智，岂无大谋？</p>
<p>人构我，我亦构人。以彼之道，还施彼身。反客为主，后发制人。</p>
<p>必欲使人为某事，威逼之，刑罚之，利诱之。由远及近，从小至大，循序渐进，然后可用。</p>
<h1 id="谬数卷九">谬数卷九</h1>
<p>知其诡而不察，察而不示，导之以谬。攻子之盾，必持子之矛也。</p>
<p>智无常法，因时因势而已。即以其智，还伐其智；即以其谋，还制其谋。</p>
<p>间者隙也，有间则隙生。以子之伎，反施于子，拨草寻蛇，顺手牵羊。</p>
<p>彼阴察之，我明示之。敌之耳目，为我喉舌。借彼之口，扬我之威。</p>
<h1 id="机变卷十">机变卷十</h1>
<p>身之存亡，系于一旦；国之安危，决于一夕。唯智者见微知著，临机而断。因势而起，待机而变。机不由我而变在我。故智无常局，唯在一心而已。</p>
<p>机者，变也。唯知机者，善变。变则安，不变则危。</p>
<p>物必先腐而蠹生，事必有隙而谗起。察其由，辨其伪，除其隙，谗自止矣。</p>
<p>知机者明，善断者智。势可度而机可恃，然后计可行矣。处变不惊，临危不乱。见机行事，以计取之，此大将之风也。</p>
<p>将错就错，以讹传讹，移花接木，巧取豪夺。敌快我慢，以智缓之；敌强我弱，以计疲之。釜底抽薪，此消彼长。敌缓则我速，敌弱则我强。此亦机变也。</p>
<p>危在我，而施于人。故我危则人危，人不欲危，则必出我于厄难。</p>
<h1 id="讽谏卷十一">讽谏卷十一</h1>
<p>讽，所以言不可言之言，谏不可谏之谏。谏不可拂其意，而宜恤其情。谏人者宜为人谋，不为己虑。</p>
<p>或激之勉之，以证其不可行也。或讽之喻之，以示其缪。进而推之，以证其不可行也。谏不宜急而宜缓，言不宜直而宜曲。</p>
<p>嬉笑之中蕴乎理，诙谐之中寓乎道。见君之过失而不谏，是轻君之危亡也。夫轻君之危亡者，忠臣不忍为也。</p>
<h1 id="中伤卷十二">中伤卷十二</h1>
<p>天下之至毒莫过于谗。谗犹利器，一言之巧，犹胜万马千军。</p>
<p>谗者，小人之故伎。口变淄素，权移马鹿。逞口舌之利剑，毁万世之基业。</p>
<p>随口毁誉，浮石沉木。奸邪相抑，以直为曲。故人主之患在于信谗，信谗则制于人，宜明察之。然此事虽君子亦不免也。苟存江山社稷于心，而行小人之事，可乎？</p>
<p>小人之智，亦可谋国。尽忠事上，虽谗犹可。然君子行小人之事，亦近小人，宜慎之。</p>
<h1 id="美色卷十三">美色卷十三</h1>
<p>乱德则贤人去，失政而小人兴。国则殆矣。</p>
<p>美色置于前而心不动者，情必矫也。然好色不如尊贤。近色而远贤臣，智者所不为也。</p>
<p>孰谓妇人柔弱？一颦一笑，犹胜百万甲兵。</p>
<p>智者借色伐人，愚者以色伐己。</p>
<p>色必有宠，宠必进谗，谗进必危国。然天下之失，非由美色，实由美色之好也。</p>
<p>借美以藏其奸，市色而成其谋，千载之下，绵绵不绝。人主宜详审之。</p>
<p>圣贤事业，非大志者何为？故色贤之分，知其所取舍。是以齐桓晋文，犹为霸主；汉武唐宗，不失明君。</p>
</div>




  </article>
</main>
</main>



<aside data-pagefind-ignore>
<footer>

<script src="https://sdk.jinrishici.com/v2/browser/jinrishici.js" charset="utf-8"></script>
<div id="poem_sentence" style="display: inline;"></div> —— <div id="poem_info" style="display: inline;"></div>
<script type="text/javascript">
  jinrishici.load(function(result) {
    var sentence = document.querySelector("#poem_sentence")
    var info = document.querySelector("#poem_info")
    sentence.innerHTML = result.data.content
    info.innerHTML = '【' + result.data.origin.dynasty + '】' + result.data.origin.author + '《' + result.data.origin.title + '》'
    });
</script>

  <div>
    <div>
      2012 – 2026 © <a href="https://xiaoledeng.github.io">Xiao-Le Deng</a> · Powered by <a href="https://github.com/xiaoledeng/simple-style">Simple Style</a></div>
  </div>
</footer>

      <script async src="https://www.googletagmanager.com/gtag/js?id=G-1KQQ878L22"></script>
      <script>
        var doNotTrack = false;
        if ( false ) {
          var dnt = (navigator.doNotTrack || window.doNotTrack || navigator.msDoNotTrack);
          var doNotTrack = (dnt == "1" || dnt == "yes");
        }
        if (!doNotTrack) {
          window.dataLayer = window.dataLayer || [];
          function gtag(){dataLayer.push(arguments);}
          gtag('js', new Date());
          gtag('config', 'G-1KQQ878L22');
        }
      </script><script>
window.onload = function() {
    var links = document.getElementsByTagName('a');
    for (var i in links) {
        if (links[i].nodeType != 1) continue;
        if (links[i].hostname != '' && links[i].hostname != window.location.hostname) {
            links[i].className += 'external';
        }
    }
}
</script>

</aside>


</body>


</html>