<!DOCTYPE html>
<html lang="zh">



<aside data-pagefind-ignore>
<head>
<meta charset="utf-8">
<meta name="viewport" content="width=device-width, initial-scale=1">
<meta name="google-site-verification" content="wVu0YjRHHVQnFGYaFYxdYucVcQMkAa11hcJpD_EARdY">
<meta name="author" content="X.L. Deng">
<meta name="referrer" content="always">
<script src="https://cdnjs.cloudflare.com/ajax/libs/mathjax/2.7.2/MathJax.js?config=TeX-MML-AM_SVG"></script><title>《洗髓经》 - Xiao-Le Deng (邓小乐)</title>
<link rel="stylesheet" type="text/css" href="/css/main.css">
<link rel="icon" href="/logo/logo.ico" type="image/x-icon">
</head>
</aside>


<body>


<aside data-pagefind-ignore>
<header>
<div>
    <h1><a href="https://xiaoledeng.github.io/" target="_self">Xiao-Le Deng (邓小乐)</a></h1>
    
    
  </div>
  <nav><a href="/">Home</a><a href="/research/">Research</a><a href="/publications/">Publications</a><a href="/tools/">Tools</a><a href="/dao/">Dao</a><a href="/life/">Life</a><a href="/tags/">Tags</a><a href="/search/">Search</a><a href="/about/">About</a>
  </nav>

</header>

</aside>



<main data-pagefind-body>
<main>
  <article>
    <div class="title">
  <h2 data-pagefind-meta="title">《洗髓经》</h2>

</div>



<div class="meta">
  <div><span data-pagefind-meta="date">2026-01-08</span></div>
  <div>
    <span><a href="https://xiaoledeng.github.io/tags/book/">#Book</a></span>
      <span><a href="https://xiaoledeng.github.io/tags/chineseclassics/">#ChineseClassics</a></span>
      <span><a href="https://xiaoledeng.github.io/tags/dao/">#Dao</a></span>
      <span><a href="https://xiaoledeng.github.io/tags/health/">#Health</a></span>
      <span><a href="https://xiaoledeng.github.io/tags/x/">#X</a></span>
      </div>
  </div>

<div class="content">
  <h1 id="总义">总义</h1>
<p>如是我闻时，佛告须菩提。易筋功已竟，方可事于此。</p>
<p>此名静夜钟，不碍人间事。白日任匆匆，务忙衣与食。</p>
<p>三餐食既竟，放风水火讫。抵暮见明星，燃灯照暗室。</p>
<p>晚夕功课毕，将息临卧具。大众咸鼾睡，忘却生与死。</p>
<p>明者独惊醒，黑夜暗修为。抚体叹今夕，过去少一日。</p>
<p>无常来迅速，身同少水鱼。显然如何救，福慧何日足？</p>
<p>四恩未能报，四缘未能离，四智未现前，三生未皈一。</p>
<p>默视法界中，四生三有备，六根六尘连，五蕴并三途，</p>
<p>天人阿修罗。六道各异趋，二谛未能融，六度未能具。</p>
<p>见见非是见，无明未能息。道眼未精明，眉毛未落地。</p>
<p>如何知见离，得了涅槃意？若能见非见，见所不能及。</p>
<p>蜗角大千界，焦眼纳须弥。昏昏醉梦间，光阴两俱失。</p>
<p>流浪于生死，苦海无边际。如来大慈悲，演此为洗髓。</p>
<p>须侯易筋后，每于夜静时，两目内含光，鼻中运息微，</p>
<p>腹中宽空虚，正宜纳清熙。朔望及两弦，二分并二至，</p>
<p>子午守静功，卯酉干沐浴。一切惟心造，炼神竟虚静。</p>
<p>常惺惺不昧，莫被睡魔拘。夜夜常如此，日日须行持。</p>
<p>惟虚能容纳，饱食非所宜。谦和保护身，恶疠宜紧避。</p>
<p>假惜可修真，四大须保固。柔弱可持身，暴戾灾害逼。</p>
<p>渡河须用筏，到岸方弃诸。造化生成理，从微而至著。</p>
<p>一言透天机，渐进细寻思。久久自圆满，未可一蹴企。</p>
<p>成功有定限，三年九载余。从容在一纪，决不逾此期。</p>
<p>心空身自化，随意任所之。一切无挂碍，圆通观自在。</p>
<p>隐显度众生，弹指超无始。待报四重恩，永减三途苫。</p>
<p>后人得此经，奉持为宗旨。择人相授受，叮咛莫轻视。</p>
<h1 id="无始钟气篇-第一">无始钟气篇 第一</h1>
<p>宇宙有至理，难以耳目契。凡可参悟者，即属于元气。</p>
<p>气无理不运，理无气莫著。交并为一致，分之莫可离。</p>
<p>流行无间滞，万物依为命。穿金与透石，水火可与并。</p>
<p>并行不相害。理与气即是。生处伏杀机，杀中有生意。</p>
<p>理以气为用，气以理为体。即体以显用，就用以求体。</p>
<p>非体亦非用，体用两不立。非理亦非气，一言透天机。</p>
<p>百尺竿头步，原始更无始。悟得其中意，方可言洗髓。</p>
<h1 id="四大假合篇-第二">四大假合篇 第二</h1>
<p>元气久氤氲，化作水火土，水发昆仑巅，四达坑阱注。</p>
<p>静坐生暖气，水中有火具，湿热乃蒸腾，为雨又为露。</p>
<p>生人又生物，利益满人世。水久澄为土，火乃气之燠。</p>
<p>人身小天地，万物莫能比。具此幻化质，总是气之余。</p>
<p>本来非我有，解散还太虚。生亦未曾生，死亦未曾死。</p>
<p>形骸何时留，垂老后天地。假借以合真，超脱离凡类。</p>
<p>参透洗髓经，长生无尽期。无假不显真，真假浑无际。</p>
<p>应作如是观，真与假不二。四大假合形，谁能分别此。</p>
<h1 id="凡圣同归篇-第三">凡圣同归篇 第三</h1>
<p>凡夫假作真，美衣为体饰，徒务他人观。美食日复日，</p>
<p>人人皆如此。碌碌一身事，不暇计生死。总被名利牵，</p>
<p>一朝神气散。油尽而灯灭，身尸埋圹野。惊魂一梦摄，</p>
<p>万苦与千辛，幻境无休歇。圣人独认真，布衣而蔬食，</p>
<p>不贪以持己，岂为身口累。参透天与地，与我本一体。</p>
<p>体虽有巨细；灵活原无异。天地有日月，人身两目具。</p>
<p>日月有晦明，星与灯相继。纵或星灯灭，见性终不没。</p>
<p>纵成瞽目人，伸手摸着鼻。通身俱是眼，触着知物倚。</p>
<p>此是心之灵，包罗天与地，能见不以目，能听不以耳。</p>
<p>心若能清净，不为嗜欲逼。自知原来处，归向原来去。</p>
<p>凡夫与圣人，眼横鼻长直。同来不同归，因彼多外驰。</p>
<p>若能收放心，提念生与死。趁此健身驱，精进用心力。</p>
<p>洗髓还本原，凡圣同归一。</p>
<h1 id="物我一致篇-第四">物我一致篇 第四</h1>
<p>万物非万物，与我同一体。幻出诸形相，辅助成生意。</p>
<p>有人须有物，用作衣与食。药饵及器皿，缺一即不备。</p>
<p>飞潜与动植，万类为人使。造化思何鸿，妄杀即暴戾。</p>
<p>蜉蝣与蚊蝇，朝生暮死类。龟鹤糜与鹿，食少而服气，</p>
<p>竟得多历年，人何不如物，只贪衣与食，忘却生与死。</p>
<p>苟能绝嗜欲。物我皆一致。</p>
<h1 id="行住坐卧篇-第五">行住坐卧篇 第五</h1>
<p>行如盲无杖，内观照性分，举足低且馒，踏实方更进。</p>
<p>步步皆如此，时时戒急行。世路忙中错，缓步保平安。</p>
<p>住如临崖马，亦如到岸舟。回光急返照，认取顿足处。</p>
<p>不离于当念，存心勿外务。得止宜知止，留神守空谷。</p>
<p>立定勿倾斜，形端身自固。耳目随心静，止水与明镜。</p>
<p>事物任纷纷，现在皆究竟。坐如邱山重，端直肃容仪。</p>
<p>闭口深藏舌，出入息与鼻。息息归元海，气足神自裕。</p>
<p>浃骨并洽髓，出神先入定。卧如箕形曲，左右随其宜。</p>
<p>两膝常参差，两足如钩钜。两手常在腹，扪脐摸下体。</p>
<p>睾丸时挣搓，如龙戏珠势。倦则侧身睡，睡中自不迷。</p>
<p>醒来方伸脚，仰面亦不拘。梦觉浑不异，九载征实际。</p>
<p>超出生死关，究竟如来意。行住坐卧篇，只此是真谛。</p>
<h1 id="洗髓还原篇-第六">洗髓还原篇 第六</h1>
<p>易筋功已毕，便成金刚体。外感不能侵，饮食不为积。</p>
<p>犹恐七情伤，元神不自持。虽具金刚相，犹是血肉驱。</p>
<p>须照洗髓经，食少多进气。搓摩干沫浴，按眼复按鼻。</p>
<p>摸面又旋耳，不必以数拘。闭眼常观鼻，合口任鼻息。</p>
<p>度数暗调和，身定神即定。每日五更起，吐浊纳清熙。</p>
<p>开眼即抽解，切勿贪酣睡。厚褥趺跏坐，宽解腰中系。</p>
<p>右膝包左膝，调息舌抵腭。胁腹运尾闾，摇肩手推肚。</p>
<p>分合按且举，握固按双膝。鼻中出入绵，绵绵入海底。</p>
<p>有津续咽之，以意送入腹。叩牙鸣天鼓，两手俱掩脐。</p>
<p>伸足扳其趾，出入六六息。两手按摩竟，良久方盘膝。</p>
<p>直身顿两足，洗髓功已毕。徐徐方站起，行稳步方移。</p>
<p>忙中恐有错，缓步为定例。三年并九载，息心并涤虑。</p>
<p>浃骨更洽髓，脱壳飞身去。渐几浑化天，末后究竟地。</p>
<h1 id="即说偈曰">即说偈曰</h1>
<p>口中言少，心头事少；</p>
<p>腹里食少，自然睡少；</p>
<p>有此四少，长生可了。</p>
</div>




  </article>
</main>
</main>



<aside data-pagefind-ignore>
<footer>

<script src="https://sdk.jinrishici.com/v2/browser/jinrishici.js" charset="utf-8"></script>
<div id="poem_sentence" style="display: inline;"></div> —— <div id="poem_info" style="display: inline;"></div>
<script type="text/javascript">
  jinrishici.load(function(result) {
    var sentence = document.querySelector("#poem_sentence")
    var info = document.querySelector("#poem_info")
    sentence.innerHTML = result.data.content
    info.innerHTML = '【' + result.data.origin.dynasty + '】' + result.data.origin.author + '《' + result.data.origin.title + '》'
    });
</script>

  <div>
    <div>
      2012 – 2026 © <a href="https://xiaoledeng.github.io">Xiao-Le Deng</a> · Powered by <a href="https://github.com/xiaoledeng/simple-style">Simple Style</a></div>
  </div>
</footer>

      <script async src="https://www.googletagmanager.com/gtag/js?id=G-1KQQ878L22"></script>
      <script>
        var doNotTrack = false;
        if ( false ) {
          var dnt = (navigator.doNotTrack || window.doNotTrack || navigator.msDoNotTrack);
          var doNotTrack = (dnt == "1" || dnt == "yes");
        }
        if (!doNotTrack) {
          window.dataLayer = window.dataLayer || [];
          function gtag(){dataLayer.push(arguments);}
          gtag('js', new Date());
          gtag('config', 'G-1KQQ878L22');
        }
      </script><script>
window.onload = function() {
    var links = document.getElementsByTagName('a');
    for (var i in links) {
        if (links[i].nodeType != 1) continue;
        if (links[i].hostname != '' && links[i].hostname != window.location.hostname) {
            links[i].className += 'external';
        }
    }
}
</script>

</aside>


</body>


</html>